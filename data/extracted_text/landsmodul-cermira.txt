Source: landsmodul-cermira.pdf
--- Page 1 ---
Text: Ola Jentzsch, Carl Arkehed
Bild: Joakim Olofsson, Olof Nilsson, Niklas Fröjd
Cermira
En landsmodul till Eon

--- Page 2 ---
2
CermiraIntroduktion
På Raunflodens norra strand ligger jarladömet Cermira, 
höljt i den frusna Mitheraskogens iskalla vindar. Den 
före detta ashariska utbrytarstaten har en mycket pre­
kär position, inklämd mellan arvfienden Asharien och 
ri valen Drunok, och kan bara lita på Caserion för halv­
hjärtat stöd, och då bara som en spelpjäs i cire fa lier nas 
strä van att dominera Asharina. Cermiras enda verk liga 
vänner är Damarien och Jargien, som delar rikets syn 
på hur Daaks lära bör utövas, men de är av lägset be­
lägna i jämförelse, och då hjälper det inte att Cer miras 
rättrogenhet ständigt ifrågasätts. Uppenbarade sig Jor  de­
soldaten verkligen i Sankt Kira? Kan Cermiras vid skep­
liga, pragmatiska bondebefolkning verkligen stå pall i 
anden mot de fasor som läcker ut från Mithera, och mot 
Skugglandets förföriska makter? 
Historia
Det område som idag är Cermira utgjorde en gång det 
väst ligaste hörnet av det mäktiga coloniska imperiet, 
och fallna coloniska kolonner ute i markerna vittnar i 
tyst het om svunnen storhet. Legender talar om den fan­
tas tiska staden Tirgova som Mithera slukat sedan länge. 
Frag mentariska dokument från denna tid nämner ona­
tur ligt hårda vintar som varade i mansåldrar, och tjocka 
dim slöjor som kom krypande från Mithera och höljde 
mar kerna i vitt töcken. 
I böndernas stugor berättar man att colonierna förargade 
Mitheras andar och slukades av skogen, skrönor de lärde 
kategoriskt avfärdar. En del päls jägare och skattletare 
som vågat sig riktigt djupt in i Mi thera säger sig ha 
sett övervuxna städer därinne, hölj da i spindelväv och 
is, men samma män berättar ock så att det finns svarta 
pyramider och torn av kristall när mare skogens hjärta, så 
det är väl upp till var och en tro dem eller ej.
Cermiras moderna historia började med den cirefaliska 
utforskningen av området, och grundandet av fästet 
Cermira (från orden ”cerala” och ”mira”, ungefär ”fruset 
gräs”), vid randen av Månskensfloden. Fästet växte fort 
till en liten stad, men ihållande snöstormar kom cire­
falierna att tröttna, och man gav hela området till Asha­
rien efter Caserions svidande nederlag i slaget vid Ramske 
slätt år 2529 e.D. Redan vid denna tid hade emellertid 
osed vanligt fridsamma men flitiga jargiska missionärer 
bör jat konvertera många av cirefaliernas gästarbetare, 
och söder om Cermira uppfört ett mindre kloster helgat 
åt Sankt Boreus, insnöade nybyggares skyddshelgon. Det 
fanns därför en besvärligt stor Daaktroende befolkning 
i Cermira redan när området blev ett jarladöme i den 
asha riska unionen, och osämja uppstod direkt.
Detta var vid tiden för De förändrades härjningar i 
Drunok, och enligt legenderna vävde flera av dem 
samman sig till ett stort drakliknande monster, som år 
2605 angrep den cermiriska byn Nalthar. Bondflickan Kira åkallade då Jordesoldaten, som steg ned från 
himlen med sitt skimrande bronssvärd, förjagade De 
förändrade och räddade byn. (Vissa skrifter, såsom 
Codex Arlonica, går även i osedvanligt svulstiga detaljer 
in på hur Jordesoldaten innan han återvände till 
himmelriket gjorde Kira med barn, och att Illumiternas 
klosterbrödraskap sedan dess i hemlighet beskyddat 
deras helgade ättelinje i Cermira).
Nalthar ­miraklet ledde till stor uppståndelse bland de 
många Daaktroende i jarladömet, och via en komplicerad 
serie händelser som bland annat återberättas i Cermiras 
krönikor volym VI­XI slutade det hela i ett inbördeskrig 
i norra Asharien.
Vid förhandlingsbordet medlade man omsider fram 
en lösning där Cermira blev ett självständigt rike, men 
i efterhand frågade man sig om inte cirefaliska mutor 
och ränker spelade en oproportionerligt stor roll i detta 
beslut. Asharierna var hursomhelst mycket missnöjda, 
och många av dem verkar än idag anse att Cermira 
måste återerövras, och dess kätterska befolkning tas i 
upptuktelse.
Vidkun Kurvald, den första överjarlen av det nu själv­
ständiga Cermira uppförde flera försvarsborgar längs 
med Raunfloden, till skydd mot framtida ashariska an­
grepp. Med stöd av de mäk tiga ätterna Morgonstjärna 
och Kärling lyckades han också att i praktiken göra 
posten som överjarl ärft lig – även sedan överjarl Vid kun 
dött var det helt enkelt ingen i landsrådet som vågade 
annat än att rösta in hans son, Valdemar, som ny överjarl. 
Handelshuset Posse försökte förvisso protestera, men 
detta kan vara en bi dragande anledning till att ingen 
hört talas om dem sedan dess. (Se Cermiras krönikor, 
band XXI, ”Huset Pos ses sorgliga frånfälle”.) 
Överjarlarna kom fort att även kallas kungar, sedan över­
jarl Otis den Store gjort sig legendarisk genom att tre 
gånger slå tillbaka ashariska angrepp, och på sin ålders 
höst även besegra drunokierna, som för en kort tid erövrat 
Cermiras västra delar. Cirefalierna fick nu det inflytande 
de länge eftersträvat, då kung Otis bjöd in massor av 
faliska rådgivare och lärda för att dela med sig av sina 
kunskaper till rikets administration och försvar. Även en 
del jargiska tempelriddare och da mariska korsfarare och 
lycksökare anlände, ivriga att spri da Daaktron (eller bara 
göra sig en hacka) i detta köld bitna land. 
Trots tillfälliga segrar har Cermiras si tu ation alltid varit 
svår, och det har inte blivit bättre av att den nuvarande 
över jarlen, Vid kun VII, genom sin spektakulära takt lös­
het lyckats stöta sig med både cire falierna och Daak kyr­
kan. Vintrarna blir allt kallare, adelns fejder än bitt rare, 
och skuggorna växer i Mithera. Men folket fin ner stoisk 
tröst i kung Otis den heliges profetia att Jorde sol daten 
en dag ska återvända och få isen att smälta och snön att 
töa, samt förvandla Mithera till ett varmt, sol belyst och 
fro digt land för Cermiras folk. Cermira
Om vintern kommer, kan våren vara långt borta?
 –Shahryãnti av Chahar, antik edronitisk poet

--- Page 3 ---
3
Cermira
Fakta om Cermira
Statsskick : Plutokrati (i praktiken ärftlig monarki).
Statsöverhuvud : Överjarl Vid kun VII (i praktiken 
konung).
Rättsväsende : Korrupt och drakoniskt.
Areal : 37.000 km2
Invånarantal : 185.000
Befolkningstäthet : 5 invånare per km2
Befolkning : Cermirer & asharier 69 %, Drunokier 
16 %, Cirefalier 4 %, Jargier 3 %, Damarier 2 %, Alver 
2 %, Tiraker 2 %, Oknytt 2 %.
Språk : I huvudsak ashariska.
Huvudstad : Cermira, cirka 7.000 invånare.
Huvudnäringar : Jordbruk, skogsbruk, handel.
Handelsvägar : Raunfloden och dess förgreningar, om­
fattande handel med Asharien, Drunok och Caserion. Import (i stort) : Tyger, smide, boskap, salt, spannmål, 
lyxvaror.
Export (i stort) : Timmer, hudar, pälsverk, kött, kri­
staller, silver, guld.
Militära resurser : Förhållandevis stor armé förstärkt 
med cirefaliska, tirakiska och drunokiska legosoldater, 
sys tem av försvarsborgar. Stormännen ställer upp med 
rid dare. Ingen flotta.
Religion : Jargisk Daakyrka 46 %, Drunoks vis doms­
kyrka 25 %, Jordmodern 15 %, Samoriska läran 12 %, 
Cirza 6 %, Mahktah 2 %, Obskyra kulter 3 %.
Vänner : Caserion, Damarien.
Fiender : Asharien, Drunok, Vrimzikiels upprorshär.
Myntfot : De flesta mynt godtas, officiell myntfot den 
ashariska.Så jag hade ett ärende till kungliga slottet, men alla varnade mig att jag 
antingen skulle komma tillbaka huvudlös, eller gravid…
 –Certani Turalian, alvisk diplomatOkej, okej, jag kan visa dig runt den här jävla förhäxade, mystiska skogen… till vänster ser du 
en stor samling eketrär. Till höger en armé av majestätiska tallar. Framåt har du några lavar, 
en sten av genomsnittliga proportioner, och en oändlig samling lärkträd. Och bakåt? Jaaa, titta! 
FLER JÄVLA TRÄD!
 –Ulva av Ödesböle, uttråkad utbygdsjägare

--- Page 4 ---
4
CermiraKlimat
Innan man ska bege sig till Cermira kan det vara lämp­
ligt att införskaffa en björnfäll och ett par snöskor, för 
vintrarna är onekligen extremt hårda, och en bidragande 
anledning att det dröjde så länge innan området åter­
kolo niserades efter Colonans dagar. 
Cermira är betydligt kallare än övriga områden på 
samma breddgrader; det finns cirefalier som hävdar att 
det är kallare än Gord rion. På vintrarna täcks hela landet 
i en tjock matta av snö som ibland ligger kvar här och där 
i frusna partier prak tiskt taget året runt, och gubbar och 
gummor i stugorna berättar gärna och ofta att på deras 
tid blev det inte ens sommar. 
Men Cermiras väder är samtidigt in stabilt; ibland kan 
varma vindar från Ashaslätten orsaka fe nomenalt snabb 
snösmältning, och vitsippor och blå klockor spira upp 
ur smält vattenpölarna nästan in nan dagen är över. Inte 
sällan kan somrarna bli långa och varma innan den 
obarm härtiga vintern tar vid, och allt som oftast får bön­
derna en säsong lång nog att skörda de härdiga grö dor 
som förmår gro i Cermiras frost bitna mylla (primärt 
odlar man korn och vallväxter). 
Raun floden är isfri året runt, och utgör därmed en cen­
tral livsnerv för riket, som via dess vatten kan handla 
med både Caserion och Drunok. Det sägs ofta rentav att 
Cermiras korta somrar är osedvanligt blomstrande och 
behagliga, som om Jordmodern desperat försöker kom­
pensera för Mitheras tysta vrede. 
Geografi
Cermira domineras av skogsmark, och bönderna kämpar 
ständigt i sitt anletes svett för att med yxor och svedjebruk 
erövra bitar av Mitheras utkanter. Endast jarladömet S:t 
Kira i väster har större öppna områden där primod Mo­
reus älskade randarrohingstar betar om somrarna, som 
här är särskilt milda. Gränsen mot Asharien i detta hörn 
av Cermira utgörs av den täta, tysta och förmodligen 
hem sökta Skuggskogen, där få vildmarksmän stannar 
långa stunder. 
Öster om Skuggskogen ramar Månfloden och Solfloden 
in Cermiras hjärta, ett land av kuperad ängs mark och 
åkermark uppbrutet av täta skogspartier och mörka, 
näckrosbeströdda tjärnar. Längst i söder pla nar land­
skapet ut mot Raunflodens dalgång, där en mäktig linje 
av försvarsborgar och fort skyddar riket mot Asha rien. 
Denna del av Cermira är uppdelad i krono marken runt 
Cermira stad, jarladömet Vitterdal i nordväst, samt jarla­
dömena Sunnanmark och Tivar i öster.
Vitterdal är bergstrakter med dålig jordmån, och eko no­
min domineras helt av skogsbruk, gruvdrift, och ploc­
kande av särskilda örter och svampar som inbringar höga 
priser utomlands. Bergen i området har rika guld åd ror, 
men sedan gruvbrytningen inleddes för ett sekel sedan 
har en aura av hotfullhet lagt sig över området, ut strå­
lande från det övergivna dvärgfästet i bergen. 
Vit ter da lin garna själva tycks inte känna av särskilt myc­
ket, och några familjer har till och med slagit ned sina 
bopålar i de väl bevarade resterna av två mindre dvärg­fästen som en gång tycks ha utgjort satelliter till det stora, 
men ny kom lingar till Vitterdal blir ofta omotiverat illa 
till mods och drabbas av märkliga mardrömmar. Träden 
på bergs sidorna är små och nästan förtvinade och ger 
ett egen domligt intryck, som att de alla lutar bort från 
dvärg fästet. 
Cermiras kronomark är kung Vidkuns personliga do­
mäner. Jordbruket är särskilt bra på sluttningarna ner 
mot den stora Månsjön, på vars strand även Cermira 
stad ligger, men frosten försvinner sent och kommer 
tidigt, och jakt och fiske är därför viktiga extranäringar 
för bönderna. Flera landsvägar sammanstrålar i Krono­
mar ken, men de är dåligt underhållna då nästan all han­
del sker via Månfloden, och under halva året måste man 
ta sig fram med slädar, skidor eller snöskor. I öster blir 
Kro no marken mer och mer glesbefolkad och sträcker sig 
in bland dimhöljda urskogar och myrmarker. Här finns 
bara enstaka skogsbyar och torp samt den gåtfulla cire­
fa liska enklaven Daliz Rim, en befäst by som tillhör det 
fa liska handelshuset Meneltaze.
Sunnanmark är mest berömt för sin huvudort Äppelby, 
där man odlar en typ av mörkröda och köldtåliga äpp­
len med unik smak, som betingar höga priser. Myter 
gör gällande att dessa äpplen egentligen hör hemma i 
Skugglandet, och gavs i gåva till en av Cermiras drott­
ningar av hennes älskare av skuggfolket. Jarladömet 
Ti vars hjärta utgörs av Solfloden, vid vars källor man 
ny ligen börjat prospektera efter metallfyndigheter. Land­
skapet kring bergen i Tivars nordliga delar präglas av 
egen domliga labyrinter av karstklippor som sträcker 
sig likt monoliter mot himlen, inbäddade i mossa och 
buskar. Det cirkulerar givetvis otaliga myter om säll­
samma ting som har påträffats i dessa stenskogar. 
Bortom Solfloden i Tivar börjar Östanmark, ett sam­
lingsnamn på Cermiras mer nytillkomna områden, som 
i syn nerhet ätten Morgonstjärna fått äran för att ha inför­
livat. Östanmark är skogigt och kyligt, och en stor del 
av den sparsamma befolkningen utgörs av inhyrda gäst­
arbetare under det faliska handelshuset Mimore, kon­
cen trerade till ett skogshuggarläger som kallas Caseriska 
eken. Från Caseriska eken skeppas årligen stora mängder 
tim mer på Raunfloden till varven i Remzian Krack, där 
det blir till mäktiga fartyg i Caserions flotta. Mimore 
upp rätt håller en grupp av legosoldater i Östanmark för 
att skydda sina intressen, då den ökände rebellen Vrim­
zi ki els upprorshär hänger som ett stort orosmoln över 
dessa delar av Cermira. 
Mitheras kullar är nybyggartrakter vid randen av Mi­
thera, och utgör Cermiras östligaste jarladöme, på grän­
sen mot Caserion. Här finns många spår av gamla rui ner, 
slu kade av skogarna, och trakten påstås dessutom ofta 
vara hemsökt av rövare, monster och märkliga vild djur. 
Be folk ningen har därför blivit en härdad och egen dom­
lig skara med avvikande traditioner och dialekt, men en 
osed van lig respekt – eller fruktan – för skogen. De ägnar 
sig i tysthet åt sina magra jordar och betesmarker, och 
ser med misstänksamhet på de äventyrare som ibland 
kom mer hit för att bedriva skattjakt. Detta sedan någon 
jägare i ett dryckesrus påstått sig ha sett något nytt och 
lockande djupt inne i skogarna. 

--- Page 5 ---
5
Cermira
Mithera
Mithera är den enorma urskog i vars skugga Cermira 
ligger. Redan i den uråldriga Ovigher ­krönikan beskrivs 
Mithera som en hemsökt boning åt köldandar, och 
civilisationer i området har aldrig kunnat tvinga 
tillbaka skogen; varenda kalhygge man orsakat, varenda 
kvadratmeter av jordbruksmark man vunnit, har snart 
slukats av snöstormar, och befolkningen fördrivits av 
allsköns katastrofer. Det har därför sedan länge talats 
om ett “köldens fäste” djupt inne i Mithera, en urkälla 
som upprätthåller skogen likt en enda stor, sammanvävd 
organism.
De lärde menar att Mithera helt enkelt är högmagiskt för 
kryotropi (och ignorerar glatt alla hönan och ägget­frågor 
detta påstående uppmuntrar), andra menar att hela 
skogen i själva verket ligger i Skugglandet, och har läckt 
över till Mundana som en stor, sprucken spegelbild. I myt 
och folktro sägs Dansarnas konung sova i skogens hjärta 
fängslad i en pelare av is, eller guden Kuberon hålla hov 
djupt i dess inre. I bergen som ramar in Mithera ligger 
ruinerna av två fornstora dvärgfästen; det ena sägs bebott 
av ett väldigt, bevingat monstrum som då och då dränker 
skogens norra delar i kalla, blå flammor. 
Mithera är en blandskog av barr ­ och lövträd, vars 
utkanter på somrarna kan bli grönskande och fulla av 
sällsamma svampar och blommor. Här spirar vinterekar, 
glasbjörkar, och andra ståtliga, köldtåliga träslag, 
Efterhand som man går djupare in i skogen börjar träden 
dock bli knotiga, bleka och döda, draperade i spöklika 
lavar, och marken täcks av ett tunnt lager rimfrost.
Det tycks alltid egendomligt vindstilla, men ändå kan 
snöfall komma plötsligt, och tjocka, vita dimstråk vilar 
bland träden. I skogens inre tycks fågelsången nattetid övergå antingen i komplett tystnad, eller kusliga avlägsna 
läten vars ursprung går inte att utröna. Sten och bark 
tycks ofta ha formationer som liknar vagt mänskliga 
ansikten, och vandrare känner sig ofta extremt ensamma 
och utsatta, som om hela skogen blivit varse om 
deras närvaro, och iakttar dem från dimslöjorna och 
skuggorna.
Cermiras befolkning har länge gjort sig god förtjänst på 
att jaga de dovhjortar, visenter, björnar och andra stora 
djur som vistas i Mitheras utkanter, och erfarnare och 
modigare jägare söker sig ibland djupare in i skogen i 
jakt på mer udda och värdefulla villebråd, som myskoxar 
och krynirer.
Det är inte helt sällsynt att människor säger sig ha 
skådat mycket underliga djur i Mithera; både tigrar och 
mastodonter har siktats, trots att jargiska zoologer hävdar 
att tigrar dog ut öster om Adarl och mastodonterna helt 
och hållet för tusentals år sedan. 
Ingen vet säkert vad skogens verkliga faror är, eftersom 
alla olyckor som sker fort dränks i ett tjockt lager av myter 
och folkliga föreställningar. Det berättas om ursiner, 
spöken, ondskefulla skuggvarelser, köttätande träd, 
istroll, vandöda coloniska hopliter, frostjättar, basilisker, 
häxor, och allt annat fantasin kan frambringa. Många 
anser sig veta säkert att flockar av vargar och ulvar stryker 
runt, eftersom dessa bestar dödade Vidkun Befriaren, 
Cermiras förste överjarl. Ashariska magiker hävdar å 
sin sida bestämt att köldelementarer manifesterar sig 
spontant i Mithera. Men vem man än frågar hör man 
olika berättelser, och Mithera tycks därför förbli ett 
mysterium.
Kallar du det här en evig vinter? Bah! Jag såg 
ett grässtrå för tre år sen!
 –Enolf, åldrad nybyggare
I norr övergår Månfloden snart i Vitterälven, vars dånande forsar karvat ett ödsligt, oländigt landskap upp 
till Methras-renk-Drezins tysta portar. 

--- Page 6 ---
6
CermiraBefolkning
Cermirerna själva är ett härdat och ståndaktigt folk, 
väldigt vidskepliga, men inte utan fog – de har genom 
åren i Mitheras skugga erfarit många mysterier och 
skräm mande ting, och lärt sig att hantera dem bäst de 
kan, det vill säga vanligen antingen med eld och spjut 
eller med folklig trolldom och ritualer. I övrigt är det 
bara två saker som närmare skiljer cermirerna själva 
från asharierna. Det ena är deras jargiska Daaktro, det 
andra den påstått höga graden av halvblod i Cermira, 
barn med påbrå från Skugglandet. Det berättas att barn 
föds med svansar, tofsar på öronen, märkliga blå fläckar, 
grönt hår, eller överdimensionerande skuggor som tycks 
leva sitt eget liv. Sådana barn påstås vara åtföljda av 
märkliga öden och fenomen, och ha en oemotståndlig 
drag ning till Mithera. Ibland, berättas det, har de begett 
sig nästan nakna in i skogen och varit försvunna hela 
vintern, men på våren återvänt med rosiga kinder och en 
märk lig glimt i ögonen, som om de upplevt ett märkligt 
äventyr de aldrig kan berätta för någon om. 
De flesta cermirer är ljushåriga, möjligen en antydan till 
dru nokiskt påbrå, men en del är svart­ eller brunhåriga, 
och inte sällan ganska högresta. Dessa sägs vara ättlingar 
till cirefalierna, vilket är högst kontroversiellt eftersom 
cire faliers traditioner förbjuder dem att få barn med 
andra folkslag. Trots cirefaliernas inflytande i Cermira är 
de faktiska cirefalierna i landet relativt få, då man mesta­
dels agerar via bulvaner och gästarbetare. En hel del 
fa liska handelsmän och legosoldater befinner sig dock 
stän digt i landet, på mer eller mindre tillfälliga besök. 
Den tredje notervärda folkgruppen i landet är också den 
mest anmärkningsvärda: tirakerna. Det är ett mysterium 
varför överjarl Egis III inledde den tirakvänliga politiken 
för några decennier sedan; somliga tror att det var ett 
för sök att hålla sig väl med frakkstammar som hemsökte 
Mi theras utkanter, andra att han på lång sikt planerade 
att använda tiraker som chocktrupper mot Asharien. 
Cer mira praktiserar än idag en unikt tirakvänlig politik, 
och en strid ström av tiraker har flyttat in genom åren, 
ofta som cirefaliska bulvaner. 
Även om marnakh dominerar finns alla stammar rep re­
sen terade – en frakkstam som Egis III hyrde in som spe­
jare tjänstgör fortfarande i över jarlens här, och har till 
och med kommit att sätta sin prägel på den; Cermiras 
tunga infanteri är fruktat i re gionen och påstås vara 
osedvanligt blodtörstiga och orädda. 
Bazirk har kommit först på senare år, och likt mar nakh 
kon centrerat sig till städerna, där de verkar som han­
dels män, sjåare, grovhantverkare och allmänna rå skinn. 
Ingen vet riktigt vad som lockat bazirk; frågar man dem 
brukar de helt sonika hävda att kung Vidkun är den häf­
tigaste och värdigaste av alla mänskliga härskare. 
Även tirakernas matriarkala tradition har gjort avtryck 
på Cermira: tirakiska kvinnor åtnjuter minst sagt sam ma 
privilegier som män, och behandlas därmed ofta bätt re 
än sina mänskliga systrar, bland annat tillåts de inom 
ar mén. Detta kommer sig förmodligen av att ti ra kiska 
kvin nor väldigt sällan uppfyller det cermiriska kvinno­
ide alet, men en del cermiriskor har dessutom blivit in spi­
re rade av tirakiskorna, och bland annat fått igenom rätt 
att driva rörelser och rösta i landsrådet. 
En annan stor folkgrupp i Cermira är drunokier, som 
för ett tränat öga har väsenskilda språkliga och kulturella traditioner. Lekmän märker dock detta mest på maten, 
som hos drunokierna är betydligt annorlunda och, 
hävdar många, mer aptitlig. Drunokierna lever främst 
i de västra jarladömena, men har även ibland anlänt 
som gästarbetare från Caserion. De anklagas i Cermira 
emellertid ofta för att praktisera blasfemiska varianter 
av Daaktron, och är utsatta för den slitna fördomen att 
deras män är enfaldiga lantisar och kvinnorna godtrogna 
slampor. Drunokierna har dock en förkämpe i form 
av Haukon Talarra, jarl av Vitterdal, som själv är av 
drunokisk börd, och ofta tar sitt folk i aggressivt försvar 
varje gång oroligheter uppstår.
Det finns även pyaralver i riket. Dessa är, i kontrast till 
för domarna, inte i särskilt hög grad handelsmän, utan 
lever främst i ett antal bondbyar i Raunflodens dalgång. 
Dessa alvbyar är kända för att producera förnämliga 
hantverk av olika slag, men gör annars ganska lite väsen 
av sig. Alverna tar sig ofta över floden, till Asharien, för 
att byteshandla och festa med sina fränder i alvbyarna på 
andra sidan. I många sekler har detta varit helt oprob­
lematiskt, men då överjarl Vidkun och Jarlas jarl Todor 
Fete båda är gravt paranoida mot varandra har alv  erna 
blivit en tvistefråga, sedan ryktet börjat cirkulera att 
alvbyn Nalunis befolkning planerar att emigrera över 
floden, och därmed beröva jarl Todor 54 extremt lång­
livade skattebetalare. 
Religion
Cermiras hörnpelare är Daakkyrkan, som primärt före­
kommer i två former: jargisk och drunokisk. Den jargiska 
Daak kyrkan dominerar fullkomligt, men har länge blivit 
subtilt motarbetad av cirefalierna, som ser den som ett 
hot mot deras inflytande. I praktiken har detta tvingat 
fram en viss tolerans mot andra religioner i riket. Den 
nu varande kungafamiljen stöttar denna tolerans i någon 
mån, i synnerhet som kung Vidkun helt enkelt är för lat 
för att bry sig om religiösa dogmer. Det gamla gardet vid 
hovet sägs dock vara ganska bittra över detta sakernas 
tillstånd, och påstås ha allierat sig med diverse ondske­
fulla Daakpräster i syfte att stärka den jargiska kyrkans 
inflytande. 
Men hur högljudda och fanatiska Cer miras Daakpräster 
än är på hemmaplan oroar de sig ständigt över hur 
moderkyrkan i Jargien ser på dem, i synner  het som 
cermirerna absolut framhärdar i att vörda sina två 
tvivelaktigt kanoniska helgon: Sankta Kira och Sankt 
Boreus. 
Primod Moreus den Upplyste, Cermiras and lige ledare, 
har hela sitt liv velat förbjuda dels Drunoks vis doms­
kyrka och dels dyrkan av åtminstone Sankt Bo reus, men 
aldrig upplevt sig ha inflytande nog. Istället försöker han 
desperat övertyga diverse jargiska tem  pel rid darordnar 
att etablera sig i Cermira, för att tjäna som en hårdför 
motvikt till de pacifistiska, folkliga och mys pysiga munk­
ordnar, Diademiterna, Khioniterna och Illu miterna, 
som verkar i landet, och ständigt lägger krok ben för pri­
mod Moreus mer radikala agenda. 
Drunoks visdomskyrka är en komplicerad och relativt 
kät tersk irrlära som en serie cermiriska kungar ivrigt 
försvarat av rent politiska motiv; efter att Egis den Van sin­
niges armé en gång skingrades av 45 drunokiska riddare 
för söker man helt enkelt undvika konflikt med Drunok. 
Skulle ett krig med Drunok behövas i framtiden kan 

--- Page 7 ---
7
Cermira
man helt sonika starta en pogrom, men för tillfället låter 
man helt enkelt drunokierna hållas, och ser till att de 
Daak tro ende inte beter sig alltför illa mot dem; normalt 
sett är konflikten väldigt odramatisk och går sällan längre 
än enstaka blåtiror. Jargiska och drunokiska Daakkyrkor 
i Cer mira är förvillande lika för utomstående, och det 
före kommer att de är samma byggnad, som omväxlande 
används av olika församlingar. 
Cirefaliska tempel åt Cirza finns i Cermira stad, Tivar och 
Daliz Rim, skyddade av faliska tempelvakter, och anses 
allmänt okränkbara. Detsamma gäller svärdsguden Mar­
taris tempel i Sarzrim och Falinna Turak, som ständigt 
är fulla av en brokig skara av stridslystna klingmästare. 
Tira kernas dyrkan av Mahktah sker i regel mer privat 
och diskret, med undantag för tempelbygget på Kavelön. 
Många tiraker har formellt blivit konverterade till Daak­
kyrkan, men provocerar prästerskapet genom att envisas 
med att vörda Mahktah vid sidan om, tolka helgon 
som dwarkkas, lämna slaktoffer på Daaks altare eller 
liknande. 
Samorismen är den verkligt stora stöttestenen. Nästan en 
femtedel av befolkningen är i själva verket samoritroende, 
och förr i tiden hade de tempel, men i tider av konflikt 
med Asharien blev dessa gång på gång nedbrända av arga 
folk hopar, och till slut vågade ingen längre bekosta en 
åter upp byggnad. Dyrkan av Aurias och Pelias sker därför 
i huvudsak i privata församlingar i hemmets dunkla vrår, 
men det finns fortfarande en öppen fientlighet mellan 
Daak troende och samorister, som ger upphov till mycket 
bråk. Cermiras samorister ser med tillförsikt på den 
råd ande situationen, och hoppas att de Samorivänliga 
kraf terna i riket ska gå vinnande ur den tilltagande kon­
flikten. 
Utöver dessa religioner ryktas det om kulter till obskyra 
av gudar som Xinu, Raka, Kaa och Mu’abre, men i syn­
ner het Kuberon, köldens furste, som sägs bo i ett pa lats 
av is i hjärtat av Mithera, uppvaktad av legioner av snö­
tigrar, frostjättar och apsaror. Andra legender säger att 
Kuberon är konung över Rimfrosthovet i Skugg landet, 
och därifrån bygger väldiga glaciärer över världs väven likt 
en spindel väver ett nät. Märkliga kulter till Ku beron sägs 
då och då blomma upp som svampar ur jorden i glömda 
hörn av Cermira, då hela byar plötsligt börjar mässa 
gudens namn på glömda tungomål, och ge nyfödda i 
offer åt snötigrarna. En efter en händer det sedan att 
by borna klär av sig nakna och mumlande vandrar in i 
Mithera, och syns aldrig mer igen. 
En misstänkt Kuberon­kult som tros florera i Cermira 
är den så kallade Frostorden, ledd av den galne men 
karis matiske Jebbas av Jarla. Kultisterna är övertygade 
om att en stjärna av is snart skall närma sig Mundana 
och döda allt liv, och praktiserar människooffer och ri­
tu ella självmord i syfte att efter domedagen återuppstå 
i frostens rike. En mindre grupp jargiska inkvisitörer 
för söker för tillfället jaga ned Frostorden och allmänt 
rensa upp bland avgudadyrkarna i Mitheras kullar, men 
inkvisitörernas övertro på tortyr har hittills inte pro­
ducerat några nämnvärda resultat. Politik
I teorin är det tänkt att Cermiras jarlar ska tillsättas 
via landsrådet, och att alla politiska beslut ska tas av de 
stormän, köpmän och gillesmästare som håller poster i 
detta råd. De mäktiga stormannaätter som do mi ne rar 
Cermira har sedan länge dock i praktiken gjort sina 
poster ärftliga, och de omröstningar om jarl poster som 
ibland sker är rena spel för gallerierna. Även i om röst­
ningar om andra frågor utövar ätterna an sen ligt in fly­
tande, och köpmännen i rådet mobbas eller mutas till 
lydnad. Kungen är till syvende och sist i prak tiken en­
väl dig eftersom han helt sonika kan mobilisera armén 
och marschera in i landsrådet med den, något Egis Tirak­
frände var synnerligen duktig på. Därtill är det dessvärre 
kungen som ansvarar för att ta emot och för  handla med 
ut ländska dignitärer, vilket gett nu varan de kung Vidkun 
helt oanade möjligheter att göra bort sig. 
Dessa problem till trots är landsrådet alltjämt en viktig 
in sti tu tion, där många beslut tas om handel, lagar och 
ge men samma projekt som vägar och nödförråd för 
vint rarna. På sistone har en motkraft till kungen och 
stor männen formerat sig, i form av en lös union av de 
han dels hus och köpmän som till vardags försöker stry­
pa varandra i kampen om marknadsandelar. När det 
kom mer till handel har dessa trots allt gemensamma 
intressen gentemot adelsätterna, och därför har stor män­
nen till sin förvåning på sistone funnit sig ha svårare och 
svårare att driva igenom sin vilja i landsrådet. 
Det hela hotar att brusa upp i en stor konflikt, och extra 
oro väckande är att ingen riktigt vet på vilken sida de 
många cirefalierna i rådet står – det borde ligga i deras 
eko no miska intresse att ta handelsmännens parti, men 
det borde ligga i Caserions politiska intresse att stötta 
kunga makten. Cermiras nuvarande regim har flera 
gånger stött sig allvarligt med cirefalierna, något som kan 
få im  pli kationer inte bara på landsrådet, utan Cer miras 
hela framtid. 
De två stora politiska frågorna på allas läppar just nu är 
dels hur den allt mer lukrativa handeln med ädelmetall 
från Vitterdal ska regleras, och dels om man ska falla 
till föga för ashariernas krav på kompensation för de 
byar kung Vidkuns far brände i sitt spontana korståg 
för elva år sedan. Landsrådet har länge förhalat denna 
fråga, då det är oklart vem som i så fall skulle betala, och 
kung Vidkun viftar bara bort det hela och fortsätter obe­
kym rat låna caseriska pengar till sina extravaganta ban­
ketter, medan Vitterdals guld slösas på orimliga mängder 
legoknektar. 
Vi kan, med viss reservation, erkänna att samorister också är människor, i någon bemärkelse.
 –Moreus den Upplyste, primod av S:t Kira

--- Page 8 ---
8
CermiraCermiras stormannaätter
Även om man i Cermira ägnar sig åt drunokiskt och 
sab riskt inspirerade institutioner som ridderskap (som 
kungen frikostigt strösslar med till alla han uppfattar 
som det minsta underhållande) är den faktiska adeln i 
riket väldigt liten, och de förmögna släkterna i mycket 
högre grad köpmannaätter. Adeln, som oftare går under 
be nämningen ”stormän”, förfogar dock över mycket 
jord egendomar och stridskrafter, och är därför alltjämt 
rikets primära maktfaktor. Deras skara domineras av ett 
an tal anrika ätter: 
Kurvald
Landets främsta ätt har hållit överjarlens krona sedan 
frihetskriget, och har än idag en dominant position. De 
tillskrivs motsägelsefulla egenskaper; det sägs att hälften 
av ätten är förslagna intrigmakare utan skrupler, och den 
andra hälften är melankoliska, världsfrånvända heders­
knyfflar. 
Kurvaldingarna är talrika; utöver kungen själv utgörs 
deras skara av hans syskon, barn och kusiner, som sitter 
på viktiga poster och är ingifta i viktiga dynastier över 
hela riket och bortom. 
Det anses ofta att kungen kan lita blint på sin son, kron­
prins Valdemar, medan kungens bror, Valdemar Jarl, 
är ett typiskt dygdemönster och därmed mycket avogt 
inställd till sin broder. Något fientlig är också kun gens 
syster, prinsessan Violetta, som föll i onåd för länge 
sedan efter en olämplig kärleksaffär, och numera för­
smäktar i Sankt Boreus kloster. 
Kärling
En ursprungligen asharisk ätt som är kända för sitt 
hetsiga humör. Kärlingarna är många och mäktiga med 
närmast sek te ristisk intern sammanhållning; bråkar man 
med en av dem bråkar man med alla. Ättens huvudmän 
är Gorm Kärling, jarl av Sunnanmark, samt hans het­
levrade tremänning Kettil Illråde, som styr över Fort 
Otis. 
Sammantaget äger man en stor del av all jord i Sunnan­
mark, där bönderna reducerats till livegna, och sitter 
även på viktiga positioner inom Cermiras krigsmakt. På 
pappret är Kärlingarna extremt lojala till Kurvald, som 
gett Kettil Illråde prinsessan Petronellas hand i giftermål, 
men man är även notoriska krigshetsare som hela tiden 
stämplar till krig mot Asharien, Drunok och alla andra 
länder som inte är Caserion. Orsaken till Kärlingarnas 
hat mot asharier är oklar, men det går allehanda rykten 
om någon sekelgammal kränkning eller förolämpning. 
Morgonstjärna
En uråldrig ätt som drar sitt ursprung till den legen­
dariske anfadern Valdhar Morgonstjärnan. De fick sin 
nuvarande status i Cermira sedan de lett kolo niseringen 
av stora östliga områden, och är numera jarlar av 
Mitheras kullar, där de äger massor av skog och boskap. 
De är kända som hederliga och gästfria, men kon ser­
va tiva och rentav lite mystiska; ibland påstås det att de 
dyr kar Aurias och Pelias, Kuberon eller andra av  gudar. 
I lands rådet har Morgonstjärna alltid utgjort en stark 
fiende till köpmännen och en varm vän till kro nan, men 
på sis  tone har deras obändiga konservatism frust rerat 
kungahuset. Detta var en bidragande orsak att kung 
Vidkuns far arrangerade äktenskapet mellan kron  prins Vidkun och Miranda Morgonstjärna, vilket genom åren 
hållit relationen ätterna emellan relativt god trots många 
snedsteg. 
Morgonstjärnorna gillar att spendera sina gulddukater 
på att uppföra eller bygga ut diverse borgar, och deras 
nuvarande huvudman jarl Ivon har lite väl goda 
relationer med flera faliska byggmästare och kredithus. 
Talarra av Vitterdal
En mindre och ganska isolationistisk ätt som oftast 
suttit förskansade i sin borg Mitrahus, men på sistone 
fått ett starkt intresse i ädelmetallhandeln som utgår från 
Vitterdal. Detta har föranlett jarl Haukon att försöka öka 
sitt inflytade i Cermira, och han har bland annat skickat 
sina fyra döttrar till hovet, och odlat goda relationer med 
handelshusen Nejas och Wekzi. Därmed röstar Talarra 
ofta emot resten av adeln i landsrådet, vilket i synnerhet 
Kärlingarna är mycket förgrymmade över. 
Ett annat problem är ätten Talarras drunokiska huvud­
gren, som leds av den mäktige hertig Bernard den okuv­
lige, som påstås göra anspråk på Vitterdal och tråna efter 
att erövra det och dess guldgruvor. 
Hök och Sparre
En med Cermira­mått mätt kosmo politisk ätt, som gjort 
sig kända som rumlare, charmörer och beskyddare av 
de sköna konsterna. Festerna på deras gods i Cermira 
stad överträffas bara av hovets egna. På sistone har man 
med blandad framgång försökt in tro ducera tornerspel 
till Cermira, vilket dels gjort kungens bastard Vilbur 
Otadlige halt och lytt, men också på olika vis gett 
kungens påläggskalvar Raho Ut bygdsjägaren, Merlinda 
Snökristall, herr Tzezor och herr Boniface tillfälle att 
skina.
Genom sina rika ägor vid Raunfloden har Hök och 
Sparre kunnat ge frikostiga do na tioner till kyrkan och 
sälja utsäde till Mimore, och är därmed misstänkt popu­
lära i nästan alla läger. Det enda orosmolnet är Valdemar 
Jarls erkänt intriganta hustru Vanna Hök och Sparre, 
som ryktas vara del av en kon spiration för att usurpera 
tronen. 
Blåvind av Nordanskog
En mindre ätt som håller jarla dömet Tivar och enstaka 
gods, och primärt får inkomster från skogsbruk. Genom 
sitt kyliga och beräknande sätt är de i mångt och mycket 
Kärlings raka motsats, och bittra fien der till varandra. 
Jarl Tingfast Blåvind är en varm vän av sab riska tra­
ditioner som ridkonst, musik, tornerspel och kvinno­
för tryck, och har tränat alla sina söner i lans föring och 
svärds konst och döttrarna i dressyrritt och lut spelande. 
Ätten har därmed kommit att få rykte som be levad, och 
kan vara väldigt diplomatisk när det behövs – jarl Blå­
vind är väl medveten om att hans maktposition är svag 
och anstränger sig därför att hålla sig väl med de flesta 
fraktioner – i synnerhet givetvis kungafamiljen, som 
älskar att jaga i Blåvinds skogar (och äta dem ur huset).

--- Page 9 ---
Cermira stad under senvintern, när Månsjöns is precis har smält, men vårens första båtlaster 
ännu inte anlänt från Vitterdal. 
9
Cermira
Platser
Cermira
Cermira stad, som den ibland kallas när man vill vara 
tydlig, är rikets hjärta, hem åt cirka 7 000 invånare av 
tämligen blandat härkomst. Flera viktiga kredithus och 
handelshus har filialer här, och den stora hamnen mot 
Månsjön är föremål för intensiv aktivitet med båtar 
och pråmar som för gods uppströms mot Vitterdal och 
nedströms till Raunfloden.
Det kungliga slottet Hadarshus ligger på kullarna 
ett stenkast öster om staden, med vidunderlig utsikt 
över Månsjöns dalgång, men det finns även i staden 
ett gammalt och dåligt renoverat faliskt citadell, som 
kungafamiljen ibland bevistar.
De flesta hus är byggda i klassisk cermirisk stil med bot­
ten våning av sten och knuttimrade övervåningar, och på 
sis tone har kungen och borgmästaren inlett ett projekt 
för att stenlägga stadens gator, som tidigare varit en stin­
kande gyttjevälling hela sommarhalvåret. Cermiras för­
svars murar är låga och slitna, och istället förstärkta av en 
vall grav som effektivt förvandlar stadskärnan till en ö i 
Mån sjön; flera fattigare stadsdelar och industriområden 
ligger dock utanför vallgraven och murarna. Det för många besökare kanske mest notervärda är dels 
de väldiga brädgårdarna och verkstäderna i stadens 
norra hörn, och dels den stora tirakiska populationen, 
som bland annat driver gatstånd, spelhålor och sjaskiga 
hamn krogar. 
Stadsvakten, de så kallade ”Vitkoltarna”, är organiserade 
som en milis, som även verkar som tulltjänstemän och 
snöröjare. Alla borgarfamiljer måste bidra med en per­
son till styrkan; detta gör stadsvakten tämligen stor, men 
sedan någon okänd kverulant kom på idén att man kan 
spara sönernas arbetskraft genom att skicka döttrar, som 
ofta saknar all stridsträning, har Vitkoltarna fått på tag­
liga problem att hantera det eskalerande handels­ och 
gäng kriget i staden. 
Aah, hör istapparna klinga i träden… 
det är dags för skatteindrivning!
 –Vidkun VII, överjarlLåt de fördömda cermirerna ha sitt guld och sina orgier; vi har rovor, rädisor… och ryttarbågar.
 –Njal Dunkeld, drunokisk hertig


--- Page 10 ---
10
CermiraDe gamlas pelare
De gamlas pelare är namnet i folkmun på den största 
av de stora ”stenskogarna” i Tivar, en väldig labyrint av 
skarpa karstklippor och stenspiror, genomskuren av por­
lande små bäckar. Våldsamma snöstormar här jar ibland 
platsen och dränker stigarna mellan sten for ma tionerna 
i ett tjockt snötäcke, som gör det närmast omöj ligt att 
ta sig fram. 
Ingen känner till alla leder och stigar inuti stenskogen, 
men de vanligaste är utmärkta med uppspända rep och 
vimplar, och här och där små improviserade helgedomar 
med statyer av Sankt Boreus placerade i klippskrevor. 
Djupt in i stenskogen finns en tre meter hög sten 
misstänkt lik en stor fallos, påstått helgad av Sankt Bo­
reus, och unga män och kvinnor från hela Cermira och 
bor tom vallfärdar hit i hopp om kärlek, fruktbarhet och 
att bli lika ståndaktiga som kung Vidkun. 
I mer avskilda hörn av stenlabyrinten, längst stigar bara 
lokalbor känner till, påstås det finnas grotthelgedomar 
åt Kuberon, Mu’abre, Quisz och andra egendomliga 
avgudar, och en klippspira på vars topp ett namnlöst pe­
lar helgon sitter fruset och dött, bevarat i århundranden 
av vinterkölden. Många säger sig ha sett skuggfolket inne 
bland klipporna, eller rentav ha korsat en krök och be­
funnit sig mitt i deras rike, upplyst av blå eldar.
Egisborg
Vid randen av Skuggskogen tronar Egisborg på en kulle 
och dess sluttning ned mot Raunfloden. Borgen med 
dess tillhörande stad utgör, ihop med Fort Otis i öster, 
Cermiras viktigaste befästningsverk. Den är ständigt före­
mål för diverse militära och estetiska upprustningar då 
varenda överjarl och hans kusiner velat sätta sin prägel på 
fästet och skryta för alla som passerar förbi på flodbåtar. 
Detta har bland annat givit upphov till Otisparken, 
Hamn bastionen, Mahktahs härbärge, Vidkunkatedralen 
och de faliska relieferna på Egisborgs citadell, och staden 
och borgen ger i allmänhet ett mycket eklektiskt intryck. 
Nästan hela stadsbefolkningen arbetar på olika sätt för 
att stötta härmakten, och dag och natt hörs klangen 
från smedjor och tonerna från lutspelare på bordeller 
och spelhålor. Egisborgs hårdföra garde upprätthåller ett 
relat ivt lugn på gatorna men i skuggorna bråkar otaliga 
fraktioner om kontrollen över stadens verksamheter, 
i en miniatyrvariant av den blodiga maktkamp som 
råder mellan handelshusen och gillena i huvudstaden. 
Stadens herre, prins Valdemar Jarl, är helt fokuserad på 
det militära, men många påstår att hans hustru Vanna är 
betydligt mer uppmärksam på saker som försiggår bakom 
kulisserna, och själv är den beryktade skuggfurstinnan 
som drar i trådarna på olika skurkaktiga gillen i Egisborg.Falinna Turak
En mindre by, på ashariska helt sonika känd som Svärds­
by, halvvägs mellan Äppelby och Tivar. Falinna Turak är 
känd från ett stort slag under Raon­rikets dagar, då krigs­
guden Cragan ska ha bistått raunlänningarnas arméer, 
och vid någon punkt byggdes på platsen ett tempel åt 
svärdsguden Martari och hans följeslagerska Fa linna. 
Byborna har alltid obekymrat fortsatt sina dag liga bestyr 
och mer eller mindre i förbigående gett mat åt de fåtaliga 
prästerna och pilgrimerna i det fallfärdiga templet, tills 
den faliska orden Svarta svärdets beskyddare en dag upp­
märk sammade platsen och bekostade en massiv re no­
vering. Med överjarlens goda minne tog de över mer och 
mer av Svärdsby, och en stor andel av byborna är numera 
tjä nare åt templet och de otaliga faliska klingmästare 
som kommer hit för att meditera och träna. Det hela har 
gjort byn rik och välmående, men många är ändå miss­
nöjda; bland annat de ashariska och tirakiska Martari­
kul tisterna i Bardens brödraskap, som också vill ha 
till gång till templet, men nekas inträde av cirefalierna. 
Även delar av kungaätten och landsrådet påstås i smyg 
intrigera för att ta tillbaka kontrollen över Falinna 
Turak, då man hade hoppats att klingmästarna skulle 
stärka Cermiras egna militär, men nu till sin besvikelse 
har insett att nästan samtliga bara är lojala till sina 
familjer och samfund i Caserion.
Mahktah-templet
I ett försök att rädda sitt sjunkande ansende bland Cer­
miras tiraker har Thukkor Wekzi bekostat byggnationen 
av ett tempel på Kavelön i Månsjön, strax norr om Cer­
miras hamn. Kavelön med dess stora grottsystem har 
sedan tio år tillbaka från och till varit säte för tirakiska 
riter åt Gokka, urmörkrets ande, som påstås ha sin 
boning djupt ned i grottorna, under vattenlinjen. 
En jargisk inkvisition på platsen bemöttes med dödligt 
våld av Gokka­kultens dödskallebeklädda trukhbärsärkar, 
och i kontroversen efter denna incident köpte huset 
Wekzi hela ön från Kronan för en stor summa, i syfte 
att blidka alla inblandade fraktioner. Sedan dess har 
Thuk kor lagt enorma resurser på att hacka ut gångvägar 
och salar i grottorna, pryda dem med diverse eldar och 
totempålar, och i allmänhet bygga det största (och kanske 
enda) Mahktah­templet norr om Tiban. Otaliga hant­
verkare och en grupp inhyrda schamaner arbetar dag och 
natt med att färdigställa projektet, men det har mötts av 
mystiska bakslag nästan från start. En arbetare försvann 
spårlöst inför flera åskådare, och efteråt sades det ha 
varit en dwarkka som Mahktah återkallade i missnöje 
med tempelbygget. Senare har fler arbetare försvunnit, 
liksom totempålar och fetischer, en grottsal har kollapsat, 
och dagtid, när bärsärkarna sover, har bygget angripits av 
arga folkhoper som kastat sten och saboterat, skrikande 
om Daak och Jordesoldaten. 
Missödena tär på både Wekzis budget och anseende, och 
hon är desperat att gå till botten med vad som egentligen 
försiggår med tempelbygget och spåra vem som försöker 
sabotera det, innan det är för sent. Det är bara ett köttsår! Det är bara ett köttsår!
 –Magne den Rådbråkades sista ord

--- Page 11 ---
11
Cermira
Sankt Boreus kloster
Den ståndaktige Sankt Boreus kloster av den heliga 
Sjufaldigheten i Cermira, som dess fulla namn är, är 
helgat åt det obskyra helgonet Sankt Boreus, och tillhör 
en lika obskyr munkorden, Khioniterna, som endast 
återfinns i Drunok och Cermira. Khioniternas relation 
till den jargiska moderkyrkan har alltid varit skakig, och 
ruinerna av det gamla Boreus­klostret på kullen ovanför 
det nya är ett tydligt tecken på hur illa det kan gå när 
Preorim Nove­riddare i berusat och uppeggat tillstånd 
kommer på besök. 
Khioniterna åtnjuter dock en mycket god relation till 
kungahuset Kurvald, som för tre mansåldrar sedan 
bidrog till bygget av det nya och större klostret, ett im­
ponerande komplex nästan helt i trä, vid Månflodens 
strand en halv dagsresa söder om huvudstaden. De blå­
klädda klosterbröderna och systrarna uppgår i 72 per­
soner, plus tillfälliga noviser och besökare, och är kända 
för sin gudomligt inspirerade motståndskraft mot väd­
rets makter – de har undsatt nödställda i snöstormar fler 
gånger än någon kan räkna, och är mästare på att i sitt 
kök värma frusna kroppar och i sin sjukstuga be handla 
köldskador. 
Man gör sig även en hacka på att brygga äppelcider, 
och har stora skogsegendomar, som lokala bönder dock 
entusiastiskt avverkar utan lov. Somliga gamla gummor 
påstår att snöstormarna på sistone är osedvanligt starka, 
Sankt Boreus vrede över vanhelgningen av hans träd, 
men Khioniterna själva har inga resurser för att göra 
något åt problemet. 
Sankt Kira
På platsen där en bondflicka frambringade Jorde soldaten 
står nu en stad helgad åt dem båda. I Be lorius kon tro ver­
siella ”Daaktrons etthundrasju he li gaste platser” är S:t 
Kira rankat på 39:e plats, och staden har sedan länge sett 
en ström av pilgrimer från främst Drunok och Damarien, 
men av och till från jordens alla hörn – både sabrier, co­
lost rier och enstaka arki pelagbor har sin fot här. 
Pilgrimerna har gjort S:t Kira till Cermiras ojämförligt 
mest kosmopolitiska stad, och en värdig rival till 
huvudstaden i termer av rikedom och inflytande; med 
mer eller mindre tillfälliga besökare inräknat har S:t Kira 
minst 12 000 invånare. 
Här finns tre kloster och 72 kyrkor och helgedomar, 
oräkneliga mer eller mindre sjaskiga värdshus och 
gästhus, en inflyttad colonisk amfiteater, och det enda 
riktiga biblioteket i Cermira. Just amfiteatern är ibland 
föremål för kontrovers, eftersom de pjäsförfattare och 
skådespelare som flockats till staden är verksamma i ett 
kollektiv som framför pjäser i den subversiva thalaskiska 
Ivagash­traditionen, vilket bland annat innebär att 
kvinnor får vara med, att man får häckla överheten, och 
på andra sätt utmana Cermiras begrepp om god smak. 
En som påtagligt ofta finner sig häcklad är Moreus den 
Upplyste, S:t Kiras jarl och primod. Han har vid tillfälle 
satt in stadsvakten för att stoppa pjäserna, men missnöjet 
bland både folket och många pilgrimer har varit högljutt. En annan tradition Moreus inte uppskattar är den att 
gå till fots från Tibara till S:t Kira utan att bada eller 
byta kläder på vägen, som resulterat i en stor grupp av 
luggslitna, stinkande och utblottade pilgrimer som bor 
gratis mer eller mindre permanent på olika eländiga 
härbärgen i staden, och får gatubilden att se ut som de 
sämre delarna av Absalon eller Alkarzan. 
Sist men inte minst hatar primod Moreus tirakerna, som 
under Nurlunor Tiggardrottningen och Gragg Urkath av 
Garandor på sistone etablerat diverse ljusskygga nätverk 
i staden, och gör stora förtjänster på tiggeri, ocker, luren­
drejeri och utpressning bland pilgrimerna.
Skuggskogen
Skuggskogen är en av flera mystiska, mytomspunna 
min dre skogar i gränslandet mellan Asharien, Cermira 
och Drunok; det sägs att de är de sista resterna av en 
väl dig urskog som sträckte sig från Khazimbergen till 
Ring bergen när världen var ung. Det mest omtalade 
med Skuggskogen är de Tysta platserna, områden helt 
utan djurliv, ofta med märkliga sprickor i marken som 
går djupt ned i jorden. Dessa livlösa platser tycks vandra 
genom skogen och man kan helt plötsligt be finna sig i 
en. Man gör klokast i att inte äta bär och svamp från 
dessa platser, än mindre slå läger i dem, då allsköns 
egendomliga ting sägs ha hänt med dem som gjort det. 
Den mest ökända av dessa platser går under namnet 
Vita lunden, där det sägs att konstant mörker råder och 
undervegetation och trädstammar är kusligt gråvita, likt 
träden i Vita skogen i Drunok.
I Skuggskogen finns även märkliga obelisker, stentorn 
och kummelgravar som ingen vet vem som uppfört. 
En del skogsmän i bygden påstår att det finns speciellt 
många sådan lämningar i de Tysta områdena, och att 
olika ting folk säger sig ha sett i själva verket är exakt 
samma fornlämningar, skådade på två olika platser. En 
märk ligt ofta påträffadd fornlämning är den så kallade 
Kunga graven, en stor gravkummel med sönderslagna 
sten dörrar, ur vars mörka inre en unken stank ständigt 
tycks sippra. En ring av märkliga svampar och blommor 
finns alltid runt denna grav, men omgivande vegetation 
är sjuklig och förtvinad. En annan välkänd fornlämning 
är Trollkarlstornet, en vittrad byggnad i vars fönster man 
ibland på avstånd sägs kunna skymta en grön eldslåga.
Skuggskogens största mysterium är dock att folk för­
svinner spårlöst i den. Nu låter detta kanske inte så 
märkligt för cermirer, som månatligen ser folk gå hädan 
i Mithera, om inte för att Skuggskogen tycks sakna alla 
former av stora och farliga rovdjur. Ibland har man i 
Skugg skogen hittat försvunna människors utrustning 
och kläder, helt intakta. I andra fall har fotspår plötsligt 
slutat, mitt i ingenting. 
I byarna kring skogen berättas ofta om när man fann 
resterna av en cirefalisk expeditions läger, men alla med­
lemmar i expeditionen var försvunna. Marken runt läg­
ret visade tydligt att det inte passerat något levande på 
flera dagar, och det var uppdukat för måltid, men maten 
låg orörd kvar på tallrikarna.

--- Page 12 ---
12
CermiraHandelshusen
Vid sidan av stormannaätterna och de inhemska hant­
verksgillena anses de utländska handelshusen ofta vara 
de mäktigaste aktörerna i Cermira, mäktigare än till och 
med Daakkyrkan. Det är primärt genom handels­ och 
kre dit husen som Caserion utövar sitt inflytande, men 
såväl asharier som tiraker och alver är med och brå kar 
om kakan, och landsrådets relativa kraftlöshet i frå gor 
om tull avgifter och monopol har nyligen lett till di rekta 
gatu strider i Cermira stad, då handelshusen med våld 
för sökt sabotera varandras verksamhet för att mono po­
lisera diverse handelsvaror.
Wekzi
Ett mäktigt marnakhtirakiskt handelshus som leds från 
Rampor i Västmark, men har inflytande över hela Asha­
rina. I Cermira har deras handelsintressen do mi ne rats av 
grov smide och pälsar samt sprit och salt fisk, men de äger 
även flera verksamheter i Cermira stad och Vitterdal. 
Genom sina tirakiska kontakter har Wekzi tillgång till 
Cermiras största handelsflotta och många ljusskygga 
element, och när de först etablerade sig i landet för två 
decennier sedan gav detta dem fort en stark position, i 
rivalitet med cirefalierna. 
På sistone har huset Wekzi dock plågats av flera bakslag, 
och gjort till synes dumma affärer i syfte att mäkla fred 
med sina faliska rivaler och få allierade i kampen mot 
huset Ivari och det mäktiga Ålfiskegillet. Många tror att 
Wekzis öde i Cermira står och faller med tempelprojektet 
på Kavelön, och om man kan återvinna sitt förtroende 
hos landets tiraker.
Mimore
Det caseriska huset Mimore har länge haft sin huvud­
verk samhet i Cermira, men på sistone genomgått en 
stark tillväxt. Ryktet säger att kung Vidkun personligen 
är an svarig för Mimores framgångar, då han lånat fan ta­
si summor av deras kredithus Elzimaz och i utbyte mot 
ytterligare kredit gett falierna otaliga privilegierade po si­
tioner i landsrådet, gillena och administrationen. 
Mimore har på bara några år kommit att dominera den 
ex tremt lukrativa handeln med timmer och viltkött från 
Mithera, och även tagit över den i Cermira viktiga lego­
sol dat bran schen. Husets ledare i Cermira, Ficon Man­
ziir, är själv en beryktad krigsveteran och Martari­kultist, 
som har mycket gott anseende hos kungahuset och bland 
annat tränat prinsarna i fäktning. På sistone har han 
dock hållit en osedvanligt låg profil, och det är oklart 
vems sida Mimore är på i handelskonflikten; i allmänhet 
tros det att de tänker förråda Wekzi, och köpa upp dess 
kontakter i Vitterdal.Meneltaze
Meneltaze är ett skumt faliskt handelshus som grundades 
i Cermira stad på 2700­talet, och domineras av familjerna 
Mero cidan och Calanzeso. Deras stora intresse har alltid 
varit de påstådda skatter som ruvar i Mithera, och de 
har bekostat talrika mer eller mindre misslyckade expe­
di tioner för att kartlägga skogen. Däremot lyckades de på 
2800­talet lokalisera stora fyndigheter av kristaller i ett 
sys tem av grottor i skogens utkant, och från sin by Daliz 
Rim har de sedan dess ägnat sig åt att bryta och slipa 
dessa kristaller, som blir förnämliga prismor, alkemiska 
pre parat och liknande åt magiker och lärda i Caserion 
och bortom. 
Meneltaze är djupt insyltade i gillena i Cermira stad, 
där de även har sitt huvudkontor, och har intressen i 
nästan alla handelsverksamheter; de är bittra rivaler till 
Nejas och Ivari, men verkar faktiskt hängivna sitt nya 
för bund med Wekzi, som delar Meneltazes påstådda 
intresse för ljusskygga affärer. Meneltaze har nyligen tagit 
emot flera suspekta besökare från Gordrion och hyrt in 
stora grupper av legosoldater och enstaka magiker som 
stationerats i Daliz Rim. Ingen utomstående tycks ha en 
aning om vad det rör sig om, men flera gästarbetare åt 
Meneltaze i Cermira har nyligen hittats döda i Månsjön, 
och vad man än håller på med är det förmodligen riktigt 
skumt.
Ivari
Ett drunokiskt handelskonsortium ägt av pyarfamiljen 
Ivari, som i många mansåldrar varit verksamma i handeln 
med spannmål från den bördiga Pavaraslätten. För om­
kring 90 år sedan etablerade man en filial i Cermira stad, 
ledd av Saevian Ivari och hans syster Avanni, och sedan 
dess har man tålmodigt och oändligt långsamt köpt upp 
oräk neliga verksamheter och gillrat sinnrika fällor för 
andra handelsmän, och därigenom sakta men säkert 
stärkt sin position. 
Thukkor Wekzi blev varse Ivaris stra tegi när de försökte 
muta hennes tirakbulvaner och ta över båtvarven i Cer­
mira, och insåg sedan att de genom mel lan händer stulit 
hen nes andelar i Tivars silvergruva. Ett bråk om den 
egent ligen ganska obetydliga handeln med Äppelby ­
cider växte sedan bortom all kontroll, och Wekzis och 
Ivaris inhyrda råskinn är nu i luven på varandra i Cer­
mira stad. Man attackerar öppet och skam löst varan dras 
verk sam heter, saboterar båtar och byrå krati och kon kur­
rerar med utpressning och mutor om avtal och allierade. 
Båda husen tycks fast beslutna att det andra måste kastas 
ur landet men i själva verket går givetvis rykten om dolda 
agendor, att det hela till exem  pel skulle vara ett spel 
för gallerierna, och att man egentligen planerar att till­
sammans hugga Meneltaze i ryggen för att ta över deras 
guldkalv: kristallhandeln. Handelshus i Cermira
Förr kosta slarvsyltan fem koppar, sen kosta den fyra koppar, nu ba’ kosta den tre koppar…
nåt ä skumt här, de kan du ge ‘rej på!
 –Xoxha, paranoid gûrd

--- Page 13 ---
13
Cermira
Nejas
Nejas är ett ashariskt handelshus med bas i Jarla, som 
i Cermira leds av Ylva Guldskeppa, en driftig handels­
kvinna med påstått mycket höga ambitioner. Nejas hand­
lar med spannmål, pälsar och vapen, och är en viktig 
kugge i den handel som utgår mellan Vitterdal, Cermira 
stad och Durum i Drunok, där guld och pälsar från 
Vitter  dal byts mot drunokiskt spannmål och stål. 
Ylva Guldskeppa har förment goda relationer med 
Thuk kor Wekzi, eftersom man är beroende av att kunna 
chartra båtar hos Wekzis allierade kaptener, men i själva 
ver ket ryktas hela huset Nejas ha en långt utvecklad in­
trig för att infiltrera landsrådet och slå ut huset Wekzi 
och alla andra rivaler från nordöstra Asharina, och de 
sägs ligga bakom flertalet mystiska lönnmord i Jarla och 
Cermira.Fasces
En drunokisk handelsfamilj med jargiskt påbrå, som likt 
Ivari ursprungligen gjorde sig rika på spannmålshandeln, 
och länge även sålt salt och boskap till Cermira. På 
senare år har de även från sin bas i Sankt Kira hittat 
en ny och lukrativ bransch i form av försäljning av mer 
eller mindre fabricerade reliker, såsom Dravandors 
skalle, Ignariosfjädrar, S:t Senmians vinkrus och S:t Bo­
reus balsamerade ögon. Dottern och sonen till Fasces 
nu varande huvudman, Torfilius, har även gjort sig ett 
namn som dramatiker ­duo på S:t Kiras kontroversiella 
teaterscen. 
Fasces anses allmänt vara skamlösa och leva i synd, men 
de skrattar hela vägen till kredithuset. Det enda smolket 
i glädje bägaren är att tirak ­kartellerna i Kiras undre värld 
inte bara börjat sälja “reliker” de med, utan dessutom 
har stulit manuset till Mianni och Ludo Fasces nya pjäs, 
och till på köpet planerar att sätta upp den i någon 
kraftigt misshandlad version, bara för att jävlas. 
Berömda tiraker som varit i Cermira
Thukkor Wekzi
Ledaren för handelshuset Wekzis filial i Cermira. 
Hon dirigerar affärerna med järnhand och är en 
skarptänkt och med tirakiska mått mätt sofistikerad 
kvinna som gärna klär sin satta och feta uppenbarelse 
i faliska sidenrockar. Thukkors kusin Gekthtath är 
baserad i Jarla, och Thukkor har på sistone gjort en 
kraftansträngning för att undvika att bli indragen i 
dennes konflikt med cirefalierna, genom att på olika 
vis smöra för Mimore och Meneltaze i Cermira. Det 
är mycket oklart om detta gett henne några egentliga 
vänner så mycket som tommare kistor och en tillfällig 
frist, men Thukkor har ett mycket mer akut problem, 
vilket är hennes komplicerade fejd med alvhuset 
Ivari. Det har nått punkten där Thukkor inte längre 
skyr några medel för att vinna, men en serie bakslag 
har på sistone hotat hennes position. Dels har hon 
blivit av med en hel båtlast dyrbara pälsar som skulle 
levereras från Vitterdal, men spårlöst försvann på 
vägen. Dels har hon, sedan hon på fyllan uttalade sig 
ofördelaktigt om återhållsamhet, hamnat i onåd hos 
tiggardrottningen Nurlunor, och därmed stora delar 
av Cermiras undre värld.
Tazag Grikk
Tazag är ett av Cermira stads grymmaste råskinn; 
han och hans gäng Blåskallarna används flitigt i 
maktkampen mellan stadens mindre nogräknade 
handelshus, och är ökända för att åta sig vilket jobb 
som helst utan skrupler. Tazag själv är en bazirk-tirak 
från Sinadera som i sin ungdom tillfångatogs och 
blev såld som slav. Han lyckades fly och hankade sig 
fram genom olika skumma jobb, tills han slutligen 
hamnade i Cermira. Tazag är märkt av sitt hårda liv 
och ansiktet är täckt av ärr, hans namn kommer sig 
av att han har stora undertänder men den ena är 
avslagen och endast en liten stump sticker upp. Tazags 
grymhet har med att han känner sig förödmjukad från 
sin slavtid och tar ut sin ångest, frustration och vrede 
på sina offer. Vid sidan av indrivningsverksamheten 
sägs Tazag vara involverad i smuggling, baggböleri, och 
allsköns slavhandel.Urzi av Domskiazi
Urzi är Cermiras mest framstående kvinnliga befäl, en 
grovhuggen och svartpälsad gestalt som ständigt tycks 
hopsjunken, likt ett rovdjur redo till språng. Hon styr 
över gränsfortet Järneken, på randen mot Caserion; 
formellt en viktig position eftersom Vrimzikiels 
upprorshär härjar dessa trakter. Urzi har ett gåtfullt 
förflutet, det tros att hon är i exil från en nordvästlig 
frakkstam. Hennes tidiga karriär inom hären var 
explosionsartad, då hon är stark som ett spindeltroll 
och en karismatisk ledare. I Järneken har det 
emellertid tagit stopp; fortets soldater är alldeles för få 
för att aktivt kunna jaga Vrimzikiel, och Urzi får aldrig 
en chans att visa upp sina färdigheter som taktiker 
och befäl. Hon börjar misstänka att hon placerats 
på denna position just för att bli röjd ur vägen som 
konkurrent om militära poster. Som tirakkvinna är 
hon dock van att hävda sin rätt med alla medel, och 
slipar därför tyst sin tirakkrok medan hon grubblar på 
vems huvud det är som ska rulla. 
Nurlunor Tiggardrottningen
Nurlunor är en framstående gurgitisk filosof, svuren 
åt den asketiska lära som utvecklades för ett årtusende 
sedan av Gurg Morgu. Trots att hennes päls ännu inte 
grånat har hon vunnit argumentationer mot både 
faliska och jargiska tänkare, och är allmänt hatad 
av prästerna i Cermira, som hon ofta anklagat för 
hyckleri. Otaliga mordförsök, bland annat ett försök 
till häxbränning utfört av en uppretad hop damariska 
pilgrimer, har gjort Nurlunor till en haltande, 
halvblind, näslös och brännskadad uppenbarelse, men 
hon låter sig inte nedslås, och har sedermera vunnit 
en stor skara följeslagare i form av tiggare på gatorna 
i Cermira och Sankt Kira, som har tagit stort intryck 
av hennes armodslära och ständigt är redo att komma 
till hennes försvar när hon ohämmat provocerar fel 
personer. En okänd men rik välgörare har dessutom 
lejt tungt beväpnat beskydd i form av den avdankade 
men ökände ashariske legosoldaten Ivon den Ärrade, 
som numera ständigt vandrar vid Nurlunors sida. 

--- Page 14 ---
14
CermiraÄven de dagar då det inte känns som att Mitheras mörka 
skugga ruvar över hela Cermira är det lilla landet en 
osedvanligt egendomlig plats, där snöstormar såväl som 
sommarblommor sägs dölja kusliga hemligheter. Bland 
många legender och mytväsen man kan höra talas om är 
följande påfallande vanliga:
De gamla
Mystiska väsen som kan påträffas i skymningen bland 
ruiner och ödebyar, alla platser där människor en gång 
levt. De uppträder i regel i grupp och känns igen på att 
de klär sig gammaldags och talar ålderdomligt. När man 
stöter på De gamla gäller det att handla förnuftigt och 
vara artig, om man är mån om sin själs salighet. De gamla 
tillskrivs oftast stor kunskap om världen förr i tiden såväl 
som framtidens dagar. Det finns många historier om hur 
folk förmått De gamla att spå framtiden för dem, eller 
lösa tvister genom att tala om hur saker och ting fordom 
förhöll sig, såsom arv eller markgränser. Lika många 
historier förtäljer dock om hur någon har förtörnat De 
gamla, och blivit fängslad på någon okänd, märklig plats, 
höljd i grå dimma. De gamlas pelare i Tivar anses vara 
uppförda av just De gamla, och de skymtas ofta där.Cermiras tio ringar
En gammal folklig legend om mäktiga magiska ringar 
som skall ha givits Cermiras kungafamilj av en prins av 
skuggfolket, som tecken på ett hemligt förbund. Den 
äldsta nedteckningen av legenden kommer från Maxan­
dus krönika, där kung Otis den store och hans sju söner 
gavs åtta mystiska ringar. 
I de versioner av legenden som cirkulerar idag rör det 
sig nästan alltid om tio ringar, som vanligen påstås ha 
förärats kung Vidkuns tio erkända bastarder. Somliga 
har tagit anstöt av att de legendariska ringarna tillskrivits 
bastarderna, och istället påpekat hur kungen har fem 
äkta barn, och förre kungen hade fem barn (även om 
Vid kun VII:s syster Rosa dog för länge sedan). Självfallet 
rör det sig om ett misstag; det är dessa tio som har, hade 
(eller borde ha haft) Cermiras magiska ringar. 
Ibland viskas det även om Cermiras mäktiga drott ning­
moder, Ileana van Culnar, som ofta ses bära tio fina 
ringar på sina fingrar. En av dessa ska hon, åter igen 
enligt ryktena, ha slitit från prins Magne den Råd­
bråkades döda fingrar efter dennes avrättning.Legender och väsen
Jag åkte med Månfararen, jag svär på min bys massgrav och vid sankt Dunkleosteus fiskelycka! Han tog 
mig till stjärnornas fäste och viskade världarnas framtid i mitt öra! Men det är konstigt, för sen tog han alla 
mina saker, och mina kläder, och dumpade mig i en gränd.
 –Tingvald Kruse, ökänd fyllbult
Döden smyger, tjuven lik, rycker bort både fattig och rik.

--- Page 15 ---
15
Cermira
Snökatter
Tigrar sägs ha dött ut öster om Adarl sedan årtusenden, 
men ändå finns i Cermira oräkneliga vittnesmål om lik­
nande djur i Mithera, och till och med urgamla pälsar 
från dem, hängande på väggar i gods och borgar. Snö­
kat terna, som de kallas i folkmun, tillskrivs ofta magiska 
egen skaper. Bland annat anses de bringa otur om de 
siktas i Östanmark. I Vitterdal sägs de kunna tala och 
har en stor aptit för människokött, men om man blid kar 
dem kan de istället tala om var i skogen man kan finna 
byte, kristaller eller nyttoväxter. 
Ofta anses tig rarna vara härolder åt Kuberon, köldens 
herre, och siktar man en snökatt under sommaren vet 
man därför att det vankas en extremt hård vinter. 
Västan om sol, östan om måne
Många gamla skrifter talar om en mystisk plats eller ett 
förlorat land som ligger öster om solen och väster om 
månen; ibland påstås det vara det försvunna Kynborea, 
det sjunkna Kiva, Drömmarnas stad i Skugglandet, eller 
Dödens herres nattsvarta rike. 
Cermira benämns ibland, halvt på skämt, som landet 
västan om sol och östan om måne, då merparten av 
landet ligger öster om Månsjön och väster om Solsjön. 
Men det kan finnas ett verkligt mysterium dolt i detta; 
sjöarnas egendomliga namn finns belagda i skrifter så 
gamla att ingen längre vet namnens ursprung, och runt 
bägge sjöarna finns ett antal märkliga monoliter och väg­
stenar, prydda med vittrade runor. De lärde menar att 
stenarna är lämningar efter forntida magiska kraftlinjer 
som utstrålade från en okänd punkt inuti Mithera. När 
folk har återvänt från turer i Mithera, till landet mellan 
sjöarna, berättas det att de ibland har funnit sig komma 
ut på en märklig, främmande plats, har siktat en okänd 
stad med höga tornspiror, eller helt sonika försvunnit 
spårlöst i Skugglandets dimslöjor. 
Månfararen
Månfararen brukar skymtas naken där han sitter och 
stirrar på stjärnorna under nätter med starkt månljus. 
Det är farligt att komma nära honom då han har en 
förkärlek för att dränka människor, eller, om de behagar 
honom, ta med dem till en färd till månen i sin vita 
båt, där de ofrånkomligen drivs till vansinne. Men han 
kan även övertygas att ta aspirerande astrologer som 
studenter, och lära dem allehanda mäktiga ting. 
Folk som bor längs Månflodens strand undviker ofta 
tomma båtar som spolats i land längs stränderna – det 
kan vara Månfararens. 
Isjungfrun
Ett väsen som uppträder som en underskön kvinna; 
hon sägs omväxlande vara dotter till Kuberon, eller 
Dansarnas konung i Mitheras hjärta. Hon söker förföra 
unga män och kvinnor, vars hjärtan sedan fryser till is 
när de idkar köttsligt umgänge med henne. I bästa fall 
dör de av detta, varpå Isjungfrun slukar deras själar, men 
somliga själar tar hon med sig till sin fader, där de får 
tjäna honom till tidernas ände. Ibland sägs hon röva bort små barn åt sin fader, som 
sedan förvrider dem till lustfyllda, kalla väsen utan nåd. 
Det finns en hel del sätt att avslöja Isjungfrun på, några 
av de mest kända är att hon flyr om man tänder en eld 
i hennes närhet, och att alla växter i hennes omgivning 
beläggs med ett tunt lager av frost. 
En sägen gör gällande att Dimmornas herre för sju­
hundra sjuttiosju år sedan fängslade Isjungfrun i en 
glaciär, men att hennes ande nyligen kommit fri, och 
återfötts som en ung flicka någonstans i Cermira. 
Kung Frost
Detta väsen sägs vara ingen mindre än självaste Vid­
kun IV, som försvann spårlöst i Mithera vintern 2891. 
Som ung reste Vid kun IV mycket i den frusna skogen 
och lärde sig mycket om dess mysterier, men förbannades 
till sist av Mitheras andar. 
Enligt legenderna irrar han fortfarande runt i Mithera 
som en grå gammal gubbe täckt av frost, tärd och bleknad 
och klädd i trasor, men med en krona på huvudet och 
sin signetring på fingret, och söker förgäves vägen till 
Daaks rike. Då och då slår han sig ned hos vandrare i 
skogen och lyssnar man noga på hans sorgsna sånger 
och berättelser kanske han avslöjar något av skogens 
mysterier. 
Skuggfolket
Skugglandets väsen kommer i många former; det mest 
omtalade är Jaktföljet, som åtföljda av enhörningar 
och snötigrar setts jaga enorma vildsvin i Mithera och 
Skuggskogen, utrustade med jakthorn och spjut av silver 
och klädda i skira dräkter av spindelväv. En annan grupp 
är Sjörådarna, som sägs bebo djupen under Månsjön; 
ibland sägs man kunna se deras guldskatter glimma på 
sjöbottnen. 
Mest fruktade är dock skuggorna eller svart skimmlarna, 
som förebådar fruktansvärd olycka. De kan bara anas 
i ögonvrån, som platta, ruvande skuggestalter precis i 
utkanten av människors synfält, och innan man hinner 
vända sig om är de borta. När svartskimmlarna syns 
upplever man nästan alltid en känsla av hotfullhet, och 
världen sägs för ett ögonblick te sig egendomligt livlös 
och platt, som att allting förlorar sitt djup och sin lyster. 
När dimstråk eller snöstormar väller in över Cermira 
påstås skuggfolkets undersköna ädlingar gå på jakt efter 
människokvinnor att betäcka, men halvbloden som är 
resultatet av sådana förbindelser är inte alltid sällsamma 
och vackra, utan kan lika gärna bli födda med svans och 
täckta av päls, eller som enögda och förvridna monster. 
På grund av skuggfolkets förföriska och mörka trolldom 
fruktar cermirerna dem mer än några andra mytväsen, 
och ritar kraftrunor på sina dörrar och bär järnsmycken 
eller påsar med torkad hjärtansfröjd för att skydda sig.

--- Page 16 ---
16
CermiraVid kun VII Kurvald
Cermiras överjarl är ett enigma; somliga menar att han är 
en ulv i fårakläder som lurat halva världen att underskatta 
honom, andra att han verkligen är så inkompetent som 
han verkar – men de senare skulle givetvis aldrig säga det 
högt. Kung Vidkun går under flera epitet: ”Den starke” 
för sin oefterhärmliga förmåga att i berusat tillstånd un­
der gästabud bända upp hästskor, och ”Den virile” för 
sin förmåga att avla fler barn än till och med sjöherren 
av Consaber. 
I sin ungdom var Vidkun en energisk och berest man 
med stor upptäckarlusta, men fetman och hedo nismen 
har tagit ut sin rätt och nu för tiden orkar han inte ens 
jaga. Intresset för enorma fester, fagra kvinnor och starka 
drycker har han dock kvar, och lever ohämmat ut på 
bekostnad av rikets skattkistor och anseende. 
Trots att drottning Miranda är en vacker och klok kvinna 
som skänkt honom fem mer eller mindre välskapta barn 
har Vidkun haft oräkneliga utomäktenskapliga af  färer, 
varav flera resulterat i barn han sedermera er  känt och 
låtit uppfostra vid hovet, till förtret för såväl adels män 
som sin hustru och drottningmodern. Medan barnen be­
stått har älskarinnorna kommit och gått; alla lång variga 
affärer har drottningen eller drott ningmodern hän syns­
löst sett till att göra slut på, i den senares fall stund tals 
på blodiga sätt. 
Cermiras överskott på kungabarn har inte bara minskat 
deras individuella värde på äktenskapsmarknaden och 
sått svår split i familjen enkom genom de äkta sys ko nens avundsjuka, det hela görs dessutom värre av Vid kuns 
tendens till favorisering. Han är ohämmat stolt över sin 
äldste oäkta son Raho Utbygdsjägaren, be  tyd ligt mer 
än han är över sin förstfödde äkta son prins Val demar, 
medan han ohöljt föraktar till exempel Hil ding Har­
mynte, och behandlar sina äkta söner Vitoft och Logan 
mer eller mindre som luft. 
Den oäkta dottern Merlinda Snökristall är helt skamlöst 
hans ögonsten. Hon är femton år, ljuv som en ros och 
det ryktas att överjarlens känslor sträcker sig lite läng­
re än faderskapet tillåter. (Kungen har inte erkänt någ ra 
andra oäkta döttrar, men det är inte ovanligt att fader­
lösa flickor i Cermira får för sig att kungen är deras far). 
Familjesituationen vid hovet kan alltså bäst beskrivas 
som något som inte legat långt efter de värsta av harems­
intriger i Mûhad. Faktum är att bastardsonen Magne 
den Rådbråkade avrättades för ett år sedan efter ett 
påstått förräderi som många påstår att han egentligen 
var oskyldig till, och att han alltså blev ditsatt för brottet 
av någon annan. Det råder delade bud på vem – Ileana 
van Culnar, Hilding Harmynte och rentav lilla Merlinda 
är populära kandidater. 
Politiskt sett har Vidkun följt den linje som hans farfars 
far lade grunden för; det vill säga cirefaliervänlig, somliga 
skulle säga underdånig, politik, men har likfullt lyckats 
komma på kant med flera cirefaliska hus, mer genom 
taktlöshet än medveten ansträngning. Köpmännen i riket 
är också frustrerade över Vidkuns uppenbara sympatier 
med stormannaätterna, som ständigt underminerar 
landsrådets auktoritet. Trots att överjarlen håller sig 
med en oproportionerligt stor armé har han visat föga 
intresse för att använda den på omkringliggande länder 
och områden – men å andra sidan aldrig tvekat att hota 
med den.
Ileana van Culnar
Cermiras åldrade drottningmoder har vid sin bång sty­
rige sons hov en otippad allierad i form av sin svär  dotter, 
drottning Miranda, en lömsk dam som desperat för­
söker hålla pli på sin make. Tillsammans eftersträvar de 
stän digt mer makt vid hovet, och möter här motstånd 
inte bara från kungens många ambitiösa bastarder, 
utan också prinsessan Petronella och hennes makes ätt, 
Kärlingarna.
Det råder vidare ett kallt krig mellan Ile ana och Val de­
mar Jarl, hennes egen son, sedan denne för  siktigt ut­
tryckte att den gamla damen borde sluta blanda sig i 
rikets angelägenheter. Ileana har istället gjort det till sin 
ål der doms mission att se till att han, Kärlingarna och 
kungens favorit Raho Utbygdsjägaren aldrig kommer 
när mare tronen.
Drottning Mirandas senaste infall att förvisa alla sa mo­
ri troende från hovet har fått hennes och Ileanas allians 
att knaka i fogarna, då Ileana därmed gick miste om sina 
håll hakar på Robart Teggon, rikets ashariske spi onchef. 
Änke drottning Ileana har börjat se sig om efter nya 
allierade, och har bestämt att det för detta ändamål är 
läge att luta sig på sin mäktige brorson Lot i Damarien, 
och se om han inte kan skicka några alldeles särskilt be­
gåvade agenter till Cermira. 
Themzan Valomior
Themzan Valomior var en caserisk skriftlärd som 
länge verkade som hovkrönikör i Cermira. Han var 
en högt aktad figur vid hovet, men såg med vånda 
hur en förr ädel och upplyst administration under 
Vid kun VII:s familjs vingar förföll i vad Valomior 
uppfattade som dekadens, barbari och bondfångeri. 
Den mycket gamla cirefaliern hade under sitt långa 
liv blivit förstahandsvittne till det cermiriska hovets 
nedåtgående spiral, och bestämde sig slut ligen 
att sätta det på pränt i Cermiras krönikor, volym 
XXXVII, fjortonde kapitlet, ”Otukt och ränk­
smideri”. 
Den mest berömda passagen är otvivelaktigt den där 
Themzan beskrev situationen vid hovet som ”kom­
plett vansinne, likt ett drogbemängt väster ländskt 
harem under en drägglande, sinnesrubbad despot”. 
Så stort var Valomiors anseende, emel lertid, att 
han antagligen hade kunnat förlåtas även detta, om 
det inte vore för att han också skrev, om kungens 
ögonsten, prinsessan Merlinda: ”En sken helig, in­
trigant liten hora sprungen ur pur illvilja”.
Themzan Valomior slutade sina dagar på det hädan­
efter kallade Rådbråkartorget i Cermiras stad. Han 
sörjdes av många, men ingen vågade fälla en tår. 
Hovkrönikör i Cermira är sedan dess den jar  giske 
munken Molifatius den äldre, som inte bara lär vara 
en stor regimvän, utan också väl bevandrad i konst­
formen självcensur.Makthavare

--- Page 17 ---
17
Cermira
Cermiras konungalängd
Nedpräntad av Abetorius den Vittbereste (Alla årtal är 
enligt Herrens tideräkning)
2681–2694: Vidkun Kurvald ”Befriaren”
Om honom sägs det att han besegrade de ashariska 
hundarna i mäktiga slag, och grundade vårt rike. 
Ulvar slukade honom i Mithera.
2694–2720: Valdemar I
Om honom sägs det att pilgrimsfärderna till S:t Kira 
började under hans tid. Han uppförde en mäktig 
mur runt Cermira stad. Han dog med ansiktet mot 
marken.
2720–2727: Valdemar II ”Den Vredgade”
Om honom sägs det att han satte Äppelbyätten till 
svärdet. Många borgar restes under hans välde. Han 
föll i strid mot asharierna.
2727–2763: Otis Den Store
Om honom sägs det att både asharierna och dru no­
kierna kuvades under hans ledning. Han regerade i 
många lyckliga år. Feber kom honom att möta Herren.
2763–2797: Otis II ”Den Helige”
Om honom sägs det att Herren begåvade honom med 
visioner om framtiden. Klokt och långt var hans välde. 
Han dog stillsamt i sömnen.
2797–2832: Vidkun II
Om honom sägs det att de hårda vintrarna började 
under hans regering. Han flyttade hovet till Hadarshus, 
där frossa blev hans bane.
2832–2841: Vidkun III
Om honom sägs det att han förjagade många bestar 
från Mithera. En jättespindels bett bragte honom om 
livet.
2841–2846: Egis I ”Den Vansinnige”
Om honom sägs det att han skändade etthundra 
jungfrur och satte rikets lagmän på spett, brände 
landsrådets lokaler till grunden, och lät ylande 
byrackor slita ihjäl varandra framför tronen. 
Brodersbane dräpte honom utan misskund.
Tronföljdskriget (interregnum) 2846–2847
Av denna tid vill vi helst intet ihågkomma.2847–2873: Valdemar III ”Den Vise”
Om honom sägs det att han slog ihjäl sin bror och 
räddade fagra ungmöer ur dennes klor, och har där­
efter kallats ”Brodersbane”. Lång vänskap med det 
faliska folket smiddes under hans regering. Han dog 
som en gammal och firad man.
2873–2884: Egis II ”Den Djärve”
Om honom sägs det att sådant mod aldrig förr skå­
dats. Ensam dräpte han en isdrake i Mithera och den 
fruktade Behornade fursten av Det fallna tornet. Inga 
sjukdomar avskräckte honom, och flåpinne blev hans 
död i Caserion.
2884–2892: Vidkun IV ”Kung Frost”
Om honom sägs det att snöstormarna kulminerade 
under hans välde. Han medförde kostbara kristaller 
från Mithera och lärde många av skogens hemligheter, 
men köldens andar slog hans själ med sorg och kyla. 
Han försvann spårlöst i Mithera.
2892–2920: Otis III ”Faliske Prinsen” senare 
”Faliske Kungen”
Om honom sägs det att han reste mycket i cirefaliernas 
länder. Han stred mot Voromanien med cirefalierna. 
Lungpesten drabbade riket under hans välde. Sårfeber 
blev hans död i Cermira slott.
2920–2937: Vid kun V ”Guldkrönte”
Om honom sägs det att man hittade guld och silver 
i bergen under hans tid. Rikets skattkistor flödade 
av rikedomar. Tirakernas härjningar började, och en 
tirak krok ändade hans levnad.
2937–2941: Egis III ”Tirakfrände”
Om honom sägs det att han blidkade tirakerna och 
lärde sig deras tungomål. Men lika kort som fram­
gångs rik blev hans bana, då matförgiftning snart kos­
tade honom livet.
2941–2959: Vid kun VI
Om honom sägs det att han gick i korståg mot Asha­
rien men drevs tillbaka. Handeln blomstrade dock un­
der hans välde. Han dog fridfullt i S:t Kira.
2959–: Vid kun VII ”Den Virile”
Om honom sägs det att många starka söner och fagra 
döttrar avlats under hans regering. Far vet bäst! Ja, eller, efter mig, och drottningmodern, och herr Cirman, 
och herr Boniface, och hela resten av riket
 –Merlinda Snökristall, prinsessa

--- Page 18 ---
18
Cermira1 Överjarl Vidkun är i själva verket 
Todor Felkes i förklädnad. 
2 Drottningmodern har en hemlig re­
lation med Robart Teggon, rikets spion­
chef. 
3 En jättestor, benvit drake har setts 
bränna träd i Mithera.
4 Dvärgar är livrädda för Vitterdal och 
vägrar åka dit.
5 Överjarl Vidkun besöker den tirakiska 
bordellen i Cermira stad under för­
klädnad. 
6 Vrimzikiel har rekryterat en armé av 
monster och skuggfolk för att erövra 
Cermira. 
7 Någon av prinsarna Valdemar, Vitoft 
och Logan är en oäkting. 
8 Någon av prinsessorna Paulina och 
Petronella är en oäkting. 
9 Någon av kungens erkända oäktingar 
är inte en oäkting. 
10 Prins Tomeran Halvalven är i själva 
verket en halvtirak.
11 Prinsessan Merlinda eller prins Raho 
är ett halvblod. 
12 Thukkor Wekzis pälsar stals av 
skuggfolket och/eller huset Ivari.
13 Ett pilgrimsfölje har kidnappat 
oskyldiga och låst in sig med dem i en 
kyrka, och vägrar komma ut innan sa­
mo risterna/drunokierna/tirakerna/alv­
erna/oknytten fördrivs från Cermira. 
14 Ätten Morgonstjärna ägnar sig åt 
hedniska, ockulta riter. 
15 Asharierna har grävt en hemlig in  va­
sionstunnel under Egisborg.
16 Kungens svägerska Vanna Hök och 
Sparre konspirerar för att sätta sina egna 
barn på tronen.
17 Cirefalierna har medvetet pressat pri­
serna på öl och vin för att göra Cermiras 
överklass så alkoholiserad som möjligt.
18 Cirefalierna i Daliz Rim har till fånga­
tagit en prinsessa av skugg folket, och gör 
vidriga experiment på henne. 
19 Det finns ett sjöodjur i Månsjön – alla 
är givetvis ivriga att berätta om när deras 
tremänning såg det. 
20 Det finns melusiner/coomaror/fisk­
män i Solsjön, som ibland kid nappar 
folk med sig ner i djupet.
21 Barn i Tivar har blivit kidnappade 
och/eller uppätna av en gigantisk svart 
fågel.22 Drottningmodern, drottningen, 
Vanna Hök och Sparre och/eller Mer­
linda Snökristall badar i jungfrublod för 
att behålla sin ungdom. 
23 Överjarl Vidkun dog i själva verket i 
ett dryckeslag i fjol, och är ersatt av en 
van död kopia. 
24 Miraklet i Sankt Kira var en jarg­
isk komplott för att stärka Daaktron i 
regionen. 
25 Xinu­ och/eller Kuberonkulter har 
fått fäste i gudsförgätna byar i Mitheras 
kullar.
26 I Månsjöns vatten kan man se 
händelser vid Solsjön återspeglas, och 
vice versa. 
27 Det finns hemsökta coloniska kata­
komber under Cermira stad.
28 Magne den Rådbråkade var i själva 
verket offer för en komplett anstiftad av 
drottning modern, drott ningen, Vanna 
Hök och Sparre, och/eller Merlinda 
Snö kristall. 
29 Primod Moreus försöker få Pre orim 
Nove att dra på korståg till Cermira, för 
att rensa ut samorismen en gång för alla.
30 Folk som ätit Äppelby ­äpplen har kort 
därefter hamnat i Skugglandet. 
31 Aboraten planerar att resa till S:t Kira 
med ett gigantiskt följe. 
32 En riddare på en häst av rostigt järn 
har setts i Mithera, jagande en flicka i 
vitt. 
33 Huset Ivari försöker provocera fram 
en konflikt mellan Cermira och Jarla. 
34 Landsrådet kontrolleras i själva verket 
av cirefalierna/inkvisitionen/skugg fol­
ket/Rakhori.
35 Klagande läten och skrik har hörts 
från gamla gruvgångar i Vitterdal. 
36 Den kommande vintern kommer att 
vara i 33 år.
37 Huset Meneltaze har handels kon­
takter i Skugglandet. 
38 Den ökände bazirkpiraten Grakk 
Wegum har grundat ett flodpiratband i 
Cer miras hamn. 
39 Thukkor Wekzi och Saevian Ivari har 
i själva verket en klistrig men naturvidrig 
romantisk relation. 
40 Huset Wekzi köper upp massor av 
döda människokroppar. 
41 Kungens/drottningens/drott ning mo­
derns favorithäst har sprungit till skogs. 42 Meneltaze tillfångatar köld elem en­
tarer inne i Mithera och låser in dem i 
stora järnskrin.
43 Ätten Kärling/Bergshjärta/Krumfol/
Gladsax av Tivar är i själva verket ättlingar 
i rakt nedstigande led till Jordesoldaten 
och Sankta Kira.
44 Ashariens överjarl Anstir Tyldons 
alviska älskarinna är även älskarinna åt 
kung Vidkun. 
45 Ett damariskt barnkorståg är på väg 
till S:t Kira.
46 De samoritroende har förgiftat 
brunnar för att bereda vägen för en 
asharisk invasion. 
47 Cirefaliska lönnmördare har miss­
lyckats med ett försök att röja kung Vid­
kun ur vägen. 
48 Huset Mimore, Wekzi, Ivari och/
eller Nejas bedriver slavhandel i smyg i 
Cermira. 
49 Ungdomarna Lisetta och Vendi av 
de bittert rivaliserande husen Nejas och 
Urias i Jarla har blivit förälskade i varan­
dra, och rymt till Cermira. 
50 Kettil Kärling har under ett vre des­
utbrott slagit ihjäl sin bror/son/fru/
dotter.
51 Det finns en nedgrävd guldskatt i en 
skog i Mitheras kullar, bevakad av ett 
hyggelmonster. 
52 I Mithera finns en frusen ruinstad 
i vit marmor, bebodd av undersköna 
jungfrur/jättespindlar/ödlemän. 
53 Den fruktade riksfogden, Nidhielm 
Nödmynt, har en mycket okysk rel ation 
med drottningen/en eller flera prins­
essor. 
54 Prins Vitoft har under en av sina 
vansinniga jakter genom Mi thera skadat 
sig och blivit från vettet. I själva verket 
var det Raho Utbygsjägaren som sköt 
honom. 
55 Någon har stulit Cermiras tio ringar 
från kungabarnen/drottning modern. 
56 Ludo och Mianni Fasces har skrivit 
en pjäs som häcklar kungafamiljen, som 
de sätter upp under privata fester. 
57 Frostorden har fått fäste i Cermira 
stad, och ligger bakom en serie för­
svinnanden.
58 Inkvisitionen tänker slå till mot tem­
pelbygget på Kavelön. 
59 Inkvisitionen tänker utreda hela 
kungliga hovet, något kungen i berusat 
tillstånd har skrivit under på. 
Ryktestabellen
När man är på ett värdshus, ett gatstånd eller i en bondstuga i Cermira med 
omnejd bör man slå på tabellen nedan för att se vilka rykten man snappar upp. 
De flesta rykten i Cermira handlar om kungahuset, Mithera eller cirefalierna, 
men det finns många varianter, och folk är mycket villiga att gå in på smaskiga, 
komplicerade och självmotsägande detaljer. Slå en T100: ”Har ni hört att…”

--- Page 19 ---
19
Cermira
60 Kungens populäre oäkting Enok 
Enhärjaren är verksam i en smuggel ring, 
som förser honom med ex  ot iska droger. 
61 Huset Meneltaze är infiltrerat av 
Vrimzikiels män, som tänker använda 
det för att sabotera Cermiras armé.
62 Kung Vidkun har en affär med Ylva 
Guldskeppa, huset Nejas ledare, och/
eller Snöfrid Bergshjärta, guld grä var gil­
lets mästarinna. 
63 Merlinda Snökristall är Isjungfrun 
återfödd.
64 Den ökände nekromantikern Teraval 
Terabum har bjudits in till Cermira för 
att måla porträtt av kungafamiljen. 
65 Vrimzikiels här har anfallit Mitheras 
kullar och bränt flera gränsposteringar. 
66 En stor grupp av brunstiga troll härjar 
någonstans i landet.
67 Ett pilgrimsfölje på väg från S:t Kira 
till Durum i Drunok har överfallits av 
rövare och mördats; rövarna stal en vär­
de full relik som aboraten utfäst en be­
löning för att få återbördad. 
68 Någon i bygden har fött ett halvblod.
69 Överjarlen har förvisat en gravid 
älskarinna, som svurit att hämnas. 
70 Överjarlen har blivit impotent, och 
landssorg kommer att utlysas. 
71 Khioniterna har genom mystiska 
riter frambringat köttätande träd som 
kommer sluka alla som försöker avverka 
deras skog. 
72 En magistorm har brutit ut i Mitheras 
inre och är på väg mot Cermira.
73 Det färska och dumdristiga handels­
huset Logvald­Kosse har drabbats av 
allvarlig hybris, och vill bekosta en 
expedition genom Mithera i hopp om 
att hitta en bra handelsväg till raunernas 
länder. 
74 Överjarlen har en sexuell relation 
med sina favorit riddare, herr Boni face 
och herr Tzezor. 
75 Sju spöklika ungmöer på vandöda 
hästar rider genom Östan mark, och där 
de siktats bryter snart fruktansvärda sjuk­
domar ut.76 Hovet har skickat en diplomatisk 
delegation till Marek Pomian i hopp om 
att reparera relationen till cirefalierna, 
men hela delegationen försvann spårlöst 
en natt på Raunfloden. 
77 Vitterdal­guldet är hemsökt, och drar 
till sig svartskimmlar (se ”Skuggfolket”). 
78 Munkorden Diademiternas abbot i 
S:t Kira har blivit giftmördad.
79 En av Skuggfolkets kungar har be­
stämt sig för att kalla till sig alla Cermiras 
halvblod. 
80 En könssjukdom som leder till ga len­
skap härjar vid hovet. 
81 Ödmar den äldre, Ålfiskargillets mäs­
tare, har dödats under ett slagsmål i 
lands rådet.
82 En grupp samorister i Fort Otis har 
blivit lynchade/brända/pålspetsade av 
en arg mobb. 
83 Det är i själva verket en serie tomte­
förbannelser som ligger bakom allt som 
gått fel i riket. 
84 Den döde coloniske generalen Jaxa­
lares har vaknat upp i Mithera och tän­
ker anfalla Cermira med en hord av 
van döda krigare för att återbörda sin äls­
karinna, Isjungfrun. 
85 Överjarlen har försmått en älskarinna 
av Skuggfolket, som förbannade honom 
med fetma och idioti. 
86 Överjarlen vill gifta om sig med 
någon av sina älskarinnor, och försöker 
bli av med drottningen. 
87 Överjarlen har beordrat att alla 
dödsdömda i riket hädanefter ska kämpa 
mot vilddjur inför publik, eftersom det 
blir roligare så.
88 Rikets skattmästare, herr Cirman, har 
i åratal förskingrat pengar till förmån för 
huset Mimore och diverse mutkolvar i 
landsrådet. 
89 Kredithuset Elzimaz hotar att kräva 
in alla kungens lån om inte Themzan 
Valomiors familj och en rad andra 
cirefalier får kompensation för diverse 
påstådda oförrätter. 90 Hattsömnadstillbehörsmakarnas gil le 
står inte längre ut med det kungliga för­
trycket, och stämplar till revolt mot kro­
nan, i syfte att åter göra Cermira till en 
riktig jarlaunion.
91 Hela kungliga livgardet ska hädanefter 
bemannas av tiraker; många mänskliga 
befälhavare har avskedats och är mycket 
förtörnade. 
92 Ett antal människor runtom i riket 
har nyligen blivit ohjälpligt galna efter 
båtfärder med Månfararen, där de har 
blivit varse att jordens undergång är nära 
förestående. 
93 Frostorden har börjat förgifta slarv­
syltan för att påskynda dome dagen; 
många oskyldiga har in sjuk nat. 
94 Ormguden Kaas präster har till synes 
slumpmässigt beordrat sina kultister att 
lönnmörda ett antal prominenta cer­
mirer. 
95 Kungen har satt ett kycklingben i 
halsen under en orgie, och ligger för 
döden. Kampen om tronen är på väg att 
bryta ut. 
96 Före detta spionchefen Robart Teggon 
planerar att sälja alla rikets hemligheter 
till asharierna, om ingen kan stoppa 
honom innan han når Camard. 
97 Överjarlen har, till mångas förtret, 
spontant tilldelat sina vuxna bastarder 
Raho Utbygds jägaren, Vilbur Otadlige, 
Enok Enhärjaren och Morgan Oäk tin­
gen viktiga poster inom rikets ad mi ni­
stra tion. 
98 Den cirefaliska modern till kung ens 
icke­erkände bastard Cazi man av Tivar 
fruktar att hennes namn är på väg att bli 
känt, och har inlett en våg av utpressning 
och lönnmord för att desperat tysta alla 
som vet innan hon riskerar att bli bann­
lyst från Cirefaliska samväldet. 
99 Ålfiskargillet har hamnat i en blodig 
konflikt med tirakiska karteller, sedan 
både osanktionerad ål och Nevasdov ­stör 
börjar dyka upp i grytorna på tirakernas 
krogar. 
100 Om någon någonsin kan tina Is­
jungfruns hjärta kommer Mitheras snö 
för alltid att lätta. Omöjligt? Struntprat! På dem bara, kämpa! Bara modiga krigare faller från sin häst; hur kan en 
krälande ynkrygg veta vad ett fall är?
 –Nurlunor Tiggardrottningen, gurgitisk filosof, bussar fyra gûrder på en lynchmobb
“Ingen bråkar med Sälklubbningsgillet” var länge ett ovanligt sant valspråk, men sedan man råkat 
göra klubbor av en raunländsk totempåle av påtagligt fallisk natur och därigenom förolämpa 
någon av Kärlekens hords allt annat än kärleksfulla avgudar var gillets öde för alla syften beseglat, 
och raunlänningarna gjorde processen mycket kort och våldsam. Nevasdovs stränder var under 
återstoden av året lika beströdda med klubbade cermirer som klubbade ringsälar, och sanden röd av 
blod. Därefter kom Ålfiskegillet att bli det största i Cermira, mycket på grund av en särskild sorts 
ödmjukhet inför uppretade barbarer med stora vapen.
 –Themzan Valomior, Cermiras krönikor, volym XXXV 

--- Page 20 ---
20
CermiraCermiriska rollpersoner
Cermiras mänskliga majoritetsbefolkning är mycket nära 
besläktad med asharierna, men undernäring och kyla 
har genom åren gjort dem något kortare och segare. De 
är kända för att vara arbetsamma och härdade och alltid 
på sin vakt mot faror som lurar.
Ofta anses de vara tystlåtna, hemlighetsfulla och svåra att 
komma in på livet, men väldigt gästvänliga när man väl 
gör det. Cermirer är bleka i hyn med allehanda hår ­ och 
ögonfärger, men somliga har nästan svartblått hår, vilket 
påstås vara ett tecken på Skugglandsblod långt tillbaka i 
släkten. Männen är cirka 165 cm långa och kvinnorna 
runt 155 cm. 
Styrka 2T6
Tålighet 2T6+2
Rörlighet 2T6
Uppfattning 2T6+1Vilja 2T6
Psyke 2T6
Visdom 2T6
Utstrålning 2T6
Egenskaper
Gränslandsbor : Många cermirer har haft någon upp­
levelse av fasorna som ruvar i Mithera. De får 1 Av trubb­
nings kryss för övernaturligt.Händiga : Cermira är känt för sina mäktiga hant verks­
gillen, och även bland nybyggare och bönder är hant­
verks kunskaper ofta oumbärliga för över levnaden. 
Cermirer får 1 poäng hantverk.
Nybyggare : Vedermödor och vildmarksfärder är en 
naturlig del av livet för cermirer. De får 1 extra slag på 
tabellen för Färder & äventyr. 
Seglivade : Cermirer är naturligt begåvade med en ovilja 
att ge vika; kanske räds de Daaks dom, kanske är de bara 
härdade av snöstormarna. De får +1 i Livskraft.
Språk
Talade språk : Ashariska, lägre jargiska.
Skriftspråk : Inga.
Namn
Kvinnonamn : Atla, Borgun, Brisa, Ditte, Eyr, Ernidis, 
Galda, Hervor, Holga, Imbor, Jorun, Rana, Sestrid, 
Snöfrid, Torvi, Ulva, Vala, Valfrid, Värun, Yrsa, Öllegård.
Mansnamn : Adalrik, Bodvar, Dryggve, Enok, Estulv, 
Frenne, Gardar, Hammen, Ingjald, Jostein, Kabbe, 
Lothar, Otis, Roel, Sigmar, Säbjörn, Tingfast, Valdemar, 
Vidkun, Åsgeir, Ödmar.
Värmande drycker & rätter
De driftiga cermirerna har genom sina kontakter 
med cirefalierna fått tillgång till en hel del unika 
möjligheter att värma sina frusna kroppar med mustig 
mat och dryck. En sådan möjlighet är det berömda 
smörtéet, som består av grönt te från det fjärran 
Mûhad blandat med en generös klick mycket lokalt 
smör. Det serveras rykande hett i stora muggar på alla 
värdshus med självrespekt, men är lite för dyrt för 
vanligt folk, som istället dricker varmt öl och mjöd. 
Vill man bli redigt drängfull (vilket man ju oftast vill) 
dricker man det buffelgräsbrännvin som tillverkas i 
Mitheras kullar. Till detta kan man förslagsvis äta: 
Barkbröd : Hårda, tunna brödkakor på sämre spann­
mål som drygats ut med bark och smärre bitar av kvarn­
sten. En tråkig men faktiskt inte så pjåkig basföda, 
särskilt vanlig i det gudsförgätna hörn av Cermira som 
kallas Mitheras kullar. 
Blodgröt : Kornmjöl blandat med djurblod, smör, 
bhanna­lu­korn eller havre, och varierande former av 
kryddor. Rätten anses oaptitlig av många, men håller 
Cermiras bondebefolkning välnärd, och är möjligen 
ett unikt exempel på kulturmöte mellan människor 
och tiraker. 
Björnkorv : En lokal specialitet, och välkänd som 
kung Vidkuns favoriträtt. 
Egiskorv : En mustig och pikant korv gjord på 
bergsbäver, vitlök och falisk peppar. 
Fettkaka : Kött torkas och mals för att blandas med 
fett och torkade bär eller frukter. Smeten formas till 
små kompakta kakor som man låter torka. Resultatet 
är en energirik rätt med väldig lång hållbarhet. Vid 
förtärning kan kakorna antingen stekas eller blandas 
med vatten till en gröt. Populärt inom armén och hos 
vildmarksmän men ätes vintertid av de flesta bönder 
i riket.Halstrad fisk : Floderna erbjuder gott fiske året runt, 
varav de bästa exemplaren slutar upp halstrade och 
garnerade med enbär, vitlök, pepparrot och kanske 
lite falisk peppar. Andra kan man salta och lägga i 
tunna eller göra jargisk fisksås av. En särkilt berömd 
fisksort är stör från den mäktiga sjön Nevasdov norr 
om Mithera, som Cermiras Ålfiskargille traditionellt 
har monopol på handeln med. 
Filbunke : Fet mjölk som behandlats till en pudding­
lik nande konsistens. Om man har råd tillsätts vanligen 
lite honung. 
Rebabröd : Ett lokalt kornbröd som idealiskt äts på 
dru nokiskt vis med lite olivolja, men oftast får stå för 
sig själv, det vill säga torrt och ganska smaklöst. 
Rotsoppa : En tunn soppa med fisksås, lök och vitlök 
samt en rik flora av rötter och örter från Mithera. 
Finns i lika många varianter som kockar, men är ofta 
lite surstark i smaken.
Slarvsylta : Ett av flera lokala namn på den ”kött”­rätt 
som hugade tirakiska entreprenörer serverar i gatstånd 
och på mindre nogräknade inträttningar runtom 
i Cermira stad. Det är härligt mystiskt vad rätten 
egentligen består av, men det är åtminstone billigt och 
mättande. 
Tjälknöl : Viltkött som bevarats i Cermiras frusna 
jord, och sedan ugnsgrillas långsamt i en gryta med 
enbär och vitlök. En favorit på värdshus då den kan 
ligga framme väldigt länge, och gör sig särskilt bra med 
falziner ­öl av medioker kvalitet.

