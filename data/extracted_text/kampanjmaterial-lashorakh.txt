Source: kampanjmaterial-lashorakh.pdf
--- Page 2 ---
2
LashorakhFästningen
Det ikamriska bergsmassivet är fyllt med tunnlar, ruiner 
och lämningar efter de urgamla riken som legat där. En 
av de mäktigaste byggnaderna som fortfarande är i bruk 
är den väldiga fästningen Lashorakh (stormklippan). 
Fästningen är uppförd någon gång under det forna riket 
Danarths tid och är till stora delar uthuggen direkt ur den 
gråsvarta bergväggen. Under årtusenden var fästningen 
bortglömd men hittades av en colonisk expedition och 
har sedan dess varit bemannad. Fästningen ligger invid 
en slingrande ravin som leder rätt genom bergsmassivet 
in i Thalamurs hjärta och är således en viktig strategisk 
punkt. Under vintern är ravinen igensnöad och fästet är 
under dessa månader helt isolerat från riket. Även under 
sommaren är resan mödosam då man måste resa efter 
smala bergsvägar och invid bråddjup, raviner och forsar. 
Fästningen styrs för närvarande av den thalaskiske 
primasen Sekhar Nadir Khoron av ätt Myrdinor. 
Tidigare var fästningen en strikt militär utpost men 
under de senaste tio åren har en allt fredligare kontakt 
slutits med det raunländska ryttarfolket och det sker 
numer en riklig handel mellan thalasker och rauner. En 
mindre bosättning har byggts upp utanför fästningens 
murar där handelsmän från de två folken kan mötas 
(raunlänningarna är förbjudna att komma innanför 
fästningens murar). Byn är helt byggd i trä och domineras 
av en överdådig tre våningar hög byggnad som fungerar 
som handelsmännens tillfälliga rum där de tar emot 
besökare och förhandlar fram priser. Det finns gott om 
stallbyggnader i byn samt ett flertal förrådshus där man 
kan hålla hästar och boskap. De raunlänningar som är 
på besök inhyser sig antingen i något av de tomma husen 
(vilka är avsedda för besökare) eller slår upp sina tält i 
byns närhet. 
Inne i fästningen är de thalaskiska trupperna station­
erade. En hel arathara (överkompani) är station erat 
här. Det leds av arathgadh (överkapten) Suyan Veshinir 
Ghandhal ätt Myrdinor. Totalt 900 soldater, varav 
500 kavallerister, två gadh (kaptener), samt 18 strai 
(löjtnanter) ser till att området är under thalaskisk 
kontroll. Soldaterna (i synnerhet kavalleriet) är ofta ute 
på övningar och uppdrag på slätten – fästet betraktas 
som en träningsplats där soldater får lära sig vad tiden 
i fält betyder. Det är således vanligt att trupperna byts 
ut och få soldater är stationerade här mer än två års tid. De nordliga slätterna
Förutom den thalaskiska utposten finns det ett 
flertal intressanta områden ute på slätterna: allt ifrån 
raunländska bosättningar till ruiner, myrmarker och 
slagfält som nu thalaskerna har börjat kartlägga. Det 
finns dock mycket dolt i denna vildmark, inte minst 
lämningar från det coloniska imperiet. 
Ikankor
Invid den djupa och klara sjön Kyzul ligger denna 
raunländska bosättning. De bofasta invånarna försörjer 
sig till stor del på fiske och boskapsskötsel och bor i 
väldiga långhus invid sjöns sluttande stränder. Runt om 
sjön finns höga vakttorn som ständigt är bemannade 
och håller uppsikt efter ryttare som närmar sig. Under 
sommaren samlas Vargens hord, Kärlekens hord och 
Eviga vindens hord vid byn för att byteshandla och hålla 
ryttartävlingar. Då kan invånarantalet bli upp till 30 000.
Sodoran
Norr om Kagamarken reser sig ett mörkgrått berg upp 
från stäppen. Dess klippiga och vassa bergssidor sägs 
vara omöjliga att bestiga och många som försökt har 
fallit till sin död. Nedanför berget breder roströda 
myrmarker ut sig och på väldiga kullar som reser sig ur 
dem ligger bosättningen Sodoran som är huvudtillhållet 
för Eviga vindens hord. Runt om Sodoran finns det 
gott om nyttoväxter och Eviga vindens hord dikar även 
upp järnmalm från myrarna. Det finns gott om trälar i 
området och under somrarna sker det en stor trälhandel 
inom Eviga vindens hord samt besökande horder. 
Blodgraven
Bland spetsiga grå klippor, fjällriskor, snår och lavar 
finns en djup roströd vattenkälla. Man kan inte ta sig 
dit på hästrygg utan måste vandra efter en mindre stig 
i oländig terräng. Enligt den raunländska mytologin 
så är blodgraven resultatet av en strid mellan gudarna. 
Schamaner tar sig ofta hit för att meditera och offra 
trälar. Under sommaren då rikliga offer utförts är det 
inte ovanligt att hela blodgraven är fylld med uppsvällda 
lik som flyter på ytan och är omgivna av flugor.Norr om Thalamur breder de väldiga slätterna ut sig. Här härskar det 
raunländska ryttarfolket vilka dominerat området i årtusenden. I det 
ikamriska bergsmassivets nordligaste utlöpare finns en uråldrig thalas -
kisk fästning som nu blivit en plats för diplomati och handel mellan 
thalaskerna och raunerna från Vargens hord. Detta har oroat Consaber 
som misstänker att Thalamur försöker hyra raunerna som soldater i ett 
kommande krig. Denna nordliga vildmark i gränslandet mellan berg och 
slätt, civilisation och ödemark är fylld med konflikter, faror och intres -
santa personer. Lashorakh

--- Page 3 ---
3
Lashorakh
Gastarnas tempel
Mellan Ringbergen och det ikamriska bergs massivet 
ligger denna underliga tempelruin mitt ute på slätten. 
Den är uthuggen ur en gråsvart klippa och utsmyckad 
med mänskliga figurer som ser lidande och skrämmande 
ut. Enligt raunländska sagor så uppfördes byggnaden på 
order av häxmästaren Jadén khan Khanaga för att han 
där skulle kunna utföra sina makabra ritualer. Även om 
byggnaden är vanlig som mötesplats bland rauner så är 
det få som vågar sig in i dess djup. Byggnadens största 
rum upptas av en bassäng med illaluktande vatten och 
överallt ligger kranium och skelettdelar från människor 
och monstruösa varelser. 
Kagamarken
De stora slätterna öster om Ringbergen delas av på 
mitten av ett otillgängligt träsk och myrmarksområde 
som kallas för Kagamarken. Norr om detta område lever 
Eviga vindens hord och söder om Kagamarken Vargens 
hord. Att ta sig runt Kagamarken är en tidskrävande resa 
men att färdas genom den är allt för farligt. Förrädiska 
gölar, sankmark och snårig undervegetation gör att man 
lätt går vilse, skadar sig eller drunknar i den gyttjiga 
terrängen. Endast de skickligaste vildmarksmännen 
vågar ta sig genom Kagamarken. Förutom den otyglade 
naturen så berättas det legender om gastar, vålnader, 
skuggfolk och andra ondskefulla väsen som lever i 
dimbankarna och vassnåren. 
Viktiga personer
Khagan Gamad
Ledaren över Vargens hord är en man i 40­årsåldern som 
tog makten efter det att den förre hövdingen dog i en 
sammandrabbning med thalaskiskt kavalleri för snart 
tio år sedan. Istället för att fortsätta kampen så valde 
Gamad att närma sig thalaskerna med bud om fred och 
erbjudande om handel. Till en början var thalaskerna 
misstänksamma men på senaste tid har banden knutits 
närmare och de båda folken har funnit att de kan dra 
fördel av varandra. Gamad har stora erövringsplaner 
– denna gång dock inte riktade mot Thalamur. Han 
har vänt blicken mot riket Caserion som har sänt 
expeditioner norrut och nu håller på att bygga en utpost 
på slätten. Schamanerna har varnat för att det cirefaliska 
folket är som en farsot vilken hotar att sprida sig över hela 
slätterna. Dessutom så lockar deras väldiga rikedomar. 
Ett annat mål för hans planer är Eviga vindens hord 
som ligger norr om Kagamarken. Förvisso är den horden 
mycket större men de flesta familjer är mycket fattiga 
och Gamad är säker på att många skulle ställa sig på 
hans sida om han tog upp kampen mot Eviga vindens 
ledare Uriangkathai. För att göra detta måste han dock 
ha resurser. Handeln med Thalamur ger honom ökad 
rikedom och tillgångar men då thalaskerna vägrar att 
byta bort vapen och rustningar så får han införskaffa 
dessa från annat håll. Khagan Gamad är en karismatisk 
men lömsk person. Han har alltid en baktanke i allt han 
lovar och gör. Hans största svagheter i livet är kvinnor 
och thalaskiskt vin. Han har ett flertal hustrur och ett 
tiotal barn. När det gäller strid så föredrar han att kämpa 
tillsammans med sina män i stridens hetta. Han är en 
mästare på att hantera hornbågen och i närstrid kämpar 
han med en raunyxa i vardera hand. Primas Sekhar Nadir Khoron ätt Myrdinor
Sekhar har styrt över bergfästet i mer än tjugo års tid. 
Han inser att han har en viktig position som representant 
för Thalamurs nordligaste utpost och försvarare av ett 
av rikets viktigaste fort. Samtidigt känner han dock ett 
ogillande inför att tvingas leva långt ifrån civilisationen 
och ha att göra med det barbariska ryttarfolket. Han är 
dock en av de thalasker som bäst känner till deras kultur 
och vanor och han har skrivit ett flertal avhandlingar 
om raunländsk samhällstruktur, historia och mytologi. 
De senaste tio åren har dock relationerna förbättrats 
avsevärt. I och med att Vindens hord fick en ny ledare 
har en era av handel och fred inletts. Sekhar inser dock 
att detta mycket väl kan vara en list samt att horden kan 
bli fiender till Thalamur om en ny ledare skulle komma 
till makten – men för närvarande är allt positivt. Då 
handel med ryttarfolket har inletts så tar han en stor 
del av vinsterna och platsen har blivit betydligt mycket 
mer än blott en militär utpost. Han fungerar mer och 
mer som diplomat istället för en krigsherre och även om 
det sker mindre drabbningar då och då så är det sällan 
något som inte kan lösas med samtal. Sekhar har en 
nära korrespondens med magikrat Shangi thal Dubaral 
och har fått order av denne att diskutera eventuellt 
raunländskt stöd i ett kommande krig gentemot 
Consaber. 
Talya Amidira Voroga ätt Sala
En medelålders thalaskisk kvinna som sköter ätten Salas 
handel med raunlänningarna. Hon kan ofta ses i byn men 
har sitt högsäte i bergfästet. Hon är den enda handelsman 
som lever här på heltid och är mycket intresserad av den 
raunländska kulturen. Förutom att sköta ättens affärer 
så håller hon noga uppsikt vad de andra ätterna handlar 
med och i vilka mängder. Hon har en god kontakt med 
många raunländska familjeöverhuvuden som faller för 
hennes charm och goda övertalningsförmåga. Talya har 
lärt sig att tala raunländska flytande på mycket kort tid. 
Arkyl
Rakhoris utsända i bergfästet. En strikt och propert 
klädd man som ofta kan ses vid primas Sekhars sida. 
Arkyl har inget gillande för raunlänningarna men rör sig 
sällan utanför fästet. Han håller alla köpmän under noga 
uppsikt och lyssnar efter otillåtna tankar hos soldater 
och tjänare. 
Arathgadh Suyan Veshinir Ghandhal ätt 
Myrdinor:
Ledaren för den thalaskiska krigsmakten vid bergfästet 
och dess nordliga gräns. Suyan spenderar stor tid 
på hästryggen och är ofta ute på övningar med sina 
män. Han är mycket imponerad av det sätt på vilket 
raunlänningarna strider från hästryggen och kavalleriet 
har tagit till sig många av de raunländska teknikerna. 
Bland annat tränas kavalleriet att använda bågar från 
hästryggen. 
Vide av Vargens hord
Den raunländske khaganens äldste son och närmaste 
befälhavare. Vide går inte direkt emot sin fars önskningar 
men ogillar starkt den nya, icke ärofyllda kontakten med 
den urgamla fienden Thalamur. Om hans far blir allt 
för blödig kan han tänka sig att försöka ta makten över 
horden. 

--- Page 4 ---
4
LashorakhSabriska spioner
De styrande i Consaber har med oro sett på hur den 
tidigare så krigiska situationen mellan thalasker och 
raunlänningar bytts ut mot en fredlig sådan. De bedriver 
nu en riklig handel mellan varandra och det talas om 
att thalaskerna skall använda raunländska legosoldater 
i ett kommande krig. Sabriska spioner har sänts för att 
undersöka och försöka stjälpa den groende relationen 
mellan thalasker och raunlänningar. Dessa kan antingen 
bestå av en grupp vildmarkskunniga män som tagit 
sig genom vildmarken till bergfästet och på avstånd 
observerar vad som sker. Eller så kan de vara en grupp 
spioner som lyckats nästla sig in som handelsmän från 
den thalaskiska sidan. 
Denna fraktion passar sig väl att spela med en mindre 
spelgrupp eller med solospel. Det blir mycket smygande, 
fult spel och en ständig risk för att bli upptäckt. 
Stjäla dokument
Det sker en strid ström av korrespondens mellan det 
thalaskiska fästet och rikets administration. I dessa 
försändelser står förutom rena administrativa fakta även 
meddelanden och brev till högt uppsatta personer. I dessa 
brev kan man måhända finna svar på hur framskridna 
de thalaskiska planerna är för en allians med raunerna, 
vilka rauner de har kontakt med och information om 
vilka problem samt lösningar som uppstått. Att stjäla 
dokumenten är dock ingen enkel uppgift. Antingen så 
måste man försöka stjäla dem i själva fästet just innan 
de skall skickas iväg eller erövra dem på vägen in mot 
Thalamur. Den smala ravinen går förbi höga klippväggar, 
avgrundsdjup och urgamla stenbroar mitt i den bergiga 
vildmarken så att ordna ett bakhåll är inget större 
problem. Att däremot fly med dokumenten är riktigt 
riskabelt då thalaskerna har noga koll på vilka som ger 
sig av och vart de reser. Inga handelsmän får heller fara 
vägen in mot Thalamur eller upp mot fästet utan eskort. 
Om budbärare försvinner så kommer säkerheten att 
förstärkas och Rakhori kommer att ta hand om fallet. 
Sprida sjukdom
Bland raunerna finns det en dödlig smitta som kan 
slå ut de tappraste krigare och kan försvaga, och i vissa 
fall tillintetgöra, hela horder. Smittan kallas ”Den 
raunländska döden” och börjar som blåsor och lätt feber. 
Rauner som visar dessa symtom förskjuts från horden 
och får först återvända om de överlever och är fria från 
smitta. Om man skulle kunna få denna smitta in i det 
thalaskiska fästet och den hade chans att sprida sig så 
skulle den allvarligt kunna försvaga arméstyrkan och 
göra fästet sårbart för ett anfall. Först måste man dock 
hitta smittade rauner eller boskap och föra smittan till 
fästet – helst utan att själv bli drabbad. Därefter måste 
man se till att smittan sprids till så många som möjligt.Anfalla rauner
Ibland måste man ta till med hårdhandskarna. 
Raunerna som samarbetar med Thalamur måste läras en 
läxa. Genom bakhåll eller nattliga anfall så kan en liten 
grupp personer nedgöra en stor mängd krigare. Om man 
dessutom kan det att få se ut som Thalamur ha gjort 
det (exempelvis lämna ett thalaskiskt vapen på platsen) 
så skulle det vara ännu bättre. 
Väg in i Thalamur
Om det finns ett bergspass som leder in i Thalamur så 
borde det ju vara möjligt att det finns ett till okänt sådant, 
eller i alla fall ett säkert sätt att ta sig in i Thalamur över 
bergen. Rollpersonerna måste ta sig upp i det ikamriska 
bergsmassivets klippiga terräng och försöka finna en 
sådan färdväg och kartlägga den. Förutom den farliga 
terrängen finns det ikamriska gripar, oväder och andra 
faror som lurar. I detta äventyr blir naturen den största 
faran och det är inte otroligt att det finns magiska väsen 
satta att vakta pass och dalgångar. 
Döda viktiga personer
Om man kan slå ut de viktigaste personerna kommer 
det uppstå kaos och förvirring. Problemet är att dessa 
vanligen är väl bevakade och att det krävs mycket 
planering samt stor skicklighet för att lyckas med det 
och komma undan. Primasen som styr det thalaskiska 
bergfästet är ett självklart mål och likaså överkapten 
Suyan. Men även viktiga handelsmän och rakhoris 
representant Arkyl är goda mål för lönnmord. Om man 
skulle kunna slå ut khaganen för Vargens hord och 
dennes närmaste så skulle det kunna bli en hövding med 
fientligt sinne gentemot Thalamur som tog makten. 
Självklart vore det bästa om man kunde få det att se ut 
som att det var någondera sida som begick mordet. 
Alliera sig med rauner
Alla i vargens hord är inte glada för samarbetet med 
Thalamur, de är dock inte heller intresserade av 
samarbete med Consaber. I deras ådror brinner lusten 
för erövring och minnen av fornstora dagar då raunernas 
horder svepte över södern. Om de får ett tillräckligt bra 
erbjudande så skulle de dock kunna tänka sig att ta en 
fientlig sida gentemot Thalamur. Men detta erbjudande 
skulle behöva vara mycket frikostigt. En annan möjlighet 
är att försöka skapa en allians i andra horder än Vargens 
hord. Generellt sett så litar dock inte horder på folket 
från söder och kommer kräva stor tribut och övertalning 
för att överväga något så riskfyllt som att gå emot både 
Thalamur och Vargens hord. De tre fraktionerna

--- Page 5 ---
5
Lashorakh
Den thalaskiska krigsmakten
Sedan urminnes tider har Thalamur och de raunländska 
horderna legat i konflikt med varandra. Så länge man kan 
minnas har folket i norr utgjort en fara som oförberedd 
kan välla ned över det thalaskiska riket för att dräpa och 
plundra allt i sin väg. På senaste tid har dock konflikten 
bytts mot handel och ömsesidig respekt. För även om 
thalaskierna ser raunlänningarna som primitiva och 
ociviliserade så har de förmågan att överleva i en hård 
miljö och är skickliga krigare. Om man spelar denna 
fraktion så kan man lämpligen spela soldater (mest 
troligt kavalleri), handelsmän, magiker eller utforskare. 
Väg genom Kagamarken
Den otillgängliga Kagamarken ställer till stora problem 
för raunlänningarna då det är ytterst riskfyllt att resa 
igenom denna förrädiska sankmark. De måste således 
resa runt mil efter mil för att kunna ta sig förbi naturens 
hinder. Primasen lovade dock khaganen för Vargens 
hord att de skulle kartlägga och uppföra en säker resväg 
genom Kagamarken i utbyte mot värdefulla coloniska 
artefakter. En thalaskisk expedition sänds iväg och dessa 
måste trotsa sankmarken och visa för de raunländska 
horderna att de kan uppföra en färdväg genom den. 
Förutom den otyglade naturen så bjuder expeditionen 
på faror i form av underliga väsen i träskets dimmor och 
fientliga raunlänningar. Man blir även ombedda att hålla 
ögonen öppna efter ruinerna från en sjunken colonisk 
stad som sägs ligga någonstans i Kagamarken. 
Stoppa sabrisk spionkomplott
Sabrierna har spioner i fästet eller omgivningen och 
har börjat sabotera den thalaskiska organisationen och 
kontakten med raunlänningarna. Rollpersonerna är de 
som blir utsedda att finna vilka spionerna är och nysta 
upp hela komplotten. 
Undersök Gastarnas tempel
Rollpersonerna blir ombedda att eskortera en excentrisk 
magiker till Gastarnas tempel som ligger mitt på slätten. 
Han skall där utföra en serie experiment för att lista 
ut templets ålder, vad det har använts till och om det 
finns några kvarlämnade fornfynd. Magikern har bara 
templet och dess historia i åtanke och rollpersonerna 
måste hantera alla andra problem såsom fientliga 
raunlänningar, pantheror och andra obehagliga ting. 
Magikern hittar bland alla skallar, skelettdelar och 
vittrade statyer en gammal danarthisk skrift på en 
stentavla. Exakt vad den gör är upp till spelledaren. 
Kanske väcker den en demon som färdas ut över slätten 
och dräper de som kommer i dess väg – rollpersonerna 
måste då färdas efter den och nedgöra den innan 
raunlänningarna kan härleda demonens vaknande till 
thalaskernas besök i det gamla templet. Straffa raunländsk bosättning
Krigare från en mindre raunländsk bosättning har gått 
emot khaganens ord och dräpt thalaskiska soldater 
samt plundrat en handelsman på dennes handelsvaror. 
thalaskerna måste bevisa att de menar allvar och de 
sänder därför ut en straffexpedition som skall dräpa alla 
i bosättningen och bränna den till marken. En kraftfull 
markering men enligt primasen en nödvändig sådan. 
Frakta handelsvaror till Sodoran
Då en enklare väg blivit uppförd genom Kagamarken så 
är det dags att låta den första handelskolonnen avresa. 
Det är ett flertal vagnar med diverse varor som skall 
föras till Eviga vindens hord och deras huvudbosättning 
Sodoran. Färden är dock vare sig enkel eller händelselös. 
Det finns de inom Vargens hord som menar att 
thalaskerna endast skall handla med dem och de vet 
vilka förmögenheter som fraktas i vagnarna. Under resan 
kommer ett bakhåll att gillras. Som om det inte vore nog 
så finns det en sabrisk spion bland handelsmännen som 
gör allt för att sabotera. I slutändan så måste de som 
sköter expeditionen visa att Thalamur är en värdig och 
stark makt att bedriva handel med när de möter Eviga 
vindens khagan Uriangkathai. Om man kan få denne att 
bli välvilligt inställd till Thalamur så kan man eventuellt 
undvika ett ytterligare krig.
Raunländsk ryttartävling
Khagan Gamad av Vargens hord har inbjudit thalaskerna 
att delta i sommarens ryttartävling vid bosättningen 
Ikankor. Primasen menar på att thalaskerna skall visa sin 
styrka och skicklighet och på detta sätt ingjuta respekt 
i raunlänningarna. Han beslutar således att skicka iväg 
en mindre grupp av de bästa kavalleristerna för att 
lära sig de raunländska sederna och delta i tävlingen. 
Kavalleristerna har dessutom fått order om att uppskatta 
styrkan och skickligheten hos de raunländska krigarna 
samt ett ungefärligt antal. Tävlingen har flera moment. 
Allt från kappridning, till att skjuta båge från hästryggen, 
träffa mål med närstridsvapen från hästryggen och 
dueller man mot man till första blodsdroppen. Ju mer 
tävlingar som thalaskerna visar sig skickliga i desto mer 
respekt får de och en liten grupp kavallerister kan på 
många sätt påverka relationen mellan de två folken. 
Försvara fästet
Raunerna är inte längre intresserade av handel. De 
har beslutat sig för att nedgöra thalaskerna och ta över 
fästet för att på så sätt komma över en direkt väg in i 
Thalamur. Då vintern faller och fästet isoleras beslutar 
raunlänningarna för att inleda sin offensiv. Under en 
mängd mindre uppdrag måste rollpersonerna säkra 
den thalaskiska sidans seger och slutligen kämpa på 
bröstvärnet då de raunländska horderna anfaller.

--- Page 6 ---
6
LashorakhVargens hord
Vargens hord (Rankars på deras eget språk) styrs av 
khagan Gamad. Till skillnad från sina föregångare har 
han närmat sig Thalamur och kommit med förslag om 
handel och vänskap. Han önskar ej längre de eviga 
krig som rått dem emellan och thalaskerna verkar 
godta erbjudandet om än med viss misstänksamhet. 
Handelsvarorna som de får från södern är mycket 
viktiga för deras folk men än brinner erövringens eldar 
i krigarnas ådror. De har riktat blicken mot Caserion 
men det viskas om en stor offensiv rätt in i Thalamurs 
hjärta om man bara kunde komma förbi den väldiga 
fästningen. Om man spelar raunernas fraktion så är det 
lämpligast att man är viktiga krigare nära khaganen eller 
dennes son Vide.
Kidnappa befälhavare
Rykten har börjat cirkulera att thalaskerna planerar en 
offensiv mot Vargens hord för att rensa ut dem en gång 
för alla. Khagan Gamad inser allvaret i dessa rykten och 
beslutar att låta kidnappa och förhöra en thalaskisk 
befälhavare när han är ute på ritt med sina soldater 
för att bevaka omgivningen. Det måste dock verka som 
att det var en annan raunhord som utförde anfallet. 
Rollpersonerna får i uppdrag att ta en liten grupp män 
och planera samt utföra kidnappningen. Gamad blir 
extra nöjd om han får reda på fakta om fästet och dess 
försvar under förhöret. 
Bakhåll mot karavan
En mindre thalaskisk karavan med handelsvaror är på 
väg mot Kärlekens hord i väster. Då khagan Gamad vill 
hålla den thalaskiska handelskontakten uteslutande till 
Vargens hord så beordrar han en grupp av sina män 
att anfalla och döda de i karavanen som sedan skall 
plundras. Allt skylls sedan på Kärlekens hord. Handelsavtal
En av de större familjerna inom Vargens hord är 
intresserade av att öka sin handel med thalaskerna. 
Rollpersonerna måste frakta handelsvaror (främst fällar, 
boskap och hästar) från familjen till byn utanför fästet 
och där sluta gynnsamma handelsavtal med köpmännen. 
Detta kan bli en första större insikt i den thalaskiska 
kulturen med deras underliga matvanor och beteenden. 
Få tag på medicin mot sjukdom
Den raunländska döden härjar i en av de större familjerna. 
Familjens ledare sänder iväg sina söner (rollpersonerna) 
vilka alltjämt är friska för att försöka byta till sig medicin 
av thalaskerna. En av handelsmännen har mycket riktigt 
sådan medicin i sin ägo men den är mycket dyr och i 
utbyte mot medicinen så kräver han en kostsam gentjänst 
eller värdefulla föremål.
Intrång i Kagamarken
Thalaskerna håller på att kartlägga en väg genom 
Kagamarken på khaganens begäran. Han har dock börjat 
frukta att de kommer att lyckas med denna ”omöjliga” 
uppgift. Förutom att priset om de lyckas är mycket 
högt så kommer Eviga vindens hord som lever norr om 
Kagamarken få betydligt större makt och om de börjar 
handla med Thalamur så kan Vargens hord förlora sin 
viktiga handelsposition. Khaganen sänder därför ut en 
grupp av sina närmaste män för att sabotera så mycket 
som det bara går för thalaskerna. Men i den dimmiga 
och sankta Kagamarken kan inte raunerna förlita sig 
på sina hästar och det finns andra faror än thalaskiska 
soldater bland dessa myrar och mossar. 
Coloniska artefakter
Khaganen har lovat bort värdefulla coloniska artefakter 
till thalaskerna. Han vill absolut inte bryta sitt löfte då 
han är en man av sitt ord – problemet är bara att han inte 
har artefakterna i sin ägo. Han sänder ut sina närmaste 
män för att hämta dem. Två av dem sägs finnas i en av de 
övergivna ruinerna på slätten vaktade av en övernaturlig 
fasa. Den tredje och sista artefakten kan man finnas hos 
khagan Lors av kärlekens hord. Rollpersonen måste 
antingen byta till sig artefakten eller stjäla den. De har 
dessutom endast en månad på sig innan khagan Gamad 
skall överlämna artefakterna till thalaskerna. 
Leda anfall mot bergfästet
Krig är i luften. Khagan Gamad har allierat sig med 
Kärlekens hord och Eviga vindens hord och ett väldigt 
anfall gentemot bergfästet stundar. Alla anfall mot 
den befästa borgen har dock misslyckats men sabriska 
spioner har erbjudit sig att hjälpa till med råd när det 
gäller belägring av borgar. Rollpersonerna måste leta upp 
de sabriska spionerna och eskortera dem till Khaganen. 
Därefter sker ett flertal mindre räder och slutligen ett 
storskaligt anfall. Om det lyckas kan raunlänningarna 
rida in i själva Thalamurs hjärta på ett ärorikt och 
blodigt plundringståg. 
Raunländska döden 
Smitta : Denna sjukdom, som på vissa håll i 
Mundana kallas för Mjältbrand, riskerar att drabba 
alla som befinner sig i närheten av smittad boskap. 
Smittorisken är övervägande upp till spelledaren 
efter vad som kan passa äventyret – i många fall 
kan sjukdomar fungera bäst som en morbid 
stämningsskapare och hotande fasa i bakgrunden 
än någonting som rollpersonerna faktiskt drabbas 
av. Vill man ha fasta regler kan det vara lämpligt att 
slå det högsta av Kroppsbyggnad och Livskraft mot 
svårighet 8 varje dygn för att undvika att bli smittad.
Sjukdomen : Det tar normalt 1T6 dagar från 
smittotillfället innan farsoten bryter ut, och 
regeltekniskt hanteras den efter detta som en 
Infektion enligt reglerna på sida 191 i Grundboken. 
Infektionsnivån och Svårigheten är 3/10, men det 
djävulska med Raunländska döden är att den ytterst 
sällan läker utan hjälp – ett lyckat Dödsslag innebär 
som vanligt att man håller sig vid liv i ytterligare 
ett dygn, men man måste lyckas med hela 20 (4 
Övertag) för att faktiskt bli frisk från sjukdomen. 
Om man är under behandling av en läkekunnig 
räcker det dock att denne får 2 Övertag på slaget för 
Läkekonst som vanligt.

