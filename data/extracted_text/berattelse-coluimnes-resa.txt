Source: berattelse-coluimnes-resa.pdf
--- Page 1 ---
Text: Ola Jentzsch, Frans Björkstam
Bild: Petter NalloColuimnes resa
En berättelse om Stora arkipelagen

--- Page 2 ---
2Bästa fru Rafali, ers nåd
Detta är valda utdrag ur resejournalen “Quinto expeditionis in insulas 
explicatione Janus Widerfarnes”, som skrevs av lady Coluimne de 
Varney, den sjunde av de tolv älskvärda Varneysystrarna. Hon skrev 
denna journal under åren 1510–11 sabrisk tid, under sina resor i Stora 
Arkipelagen ombord den berömde upptäckaren Ianos Widerfarnes fartyg, 
Cairbrough, där även undertecknad tillfälligt deltog. Jag har förvärvat 
Coluimnes manuskript via kanaler jag inte för tillfället kan uppge, och 
skickar dessa utdrag till ers nåd i hopp om goda råd i två frågor, då 
mäster Hyernon Shalbrogue rekommenderat ers nåd såsom väl bevandrad 
i dylika ärenden.
Dels överväger jag det lämpliga i att å amiralitetets vägnar mångfaldiga 
hela verket (som för tillfället förvaltas av min syster Almanda i Calnia) 
och påbjuda valda kaptener och dignitärer att läsa det, för att öka vår 
kunskap om folken och rikena i Övärlden. Dels förekommer, som ers nåd 
kan se, en hel del oklarheter och egendomligheter i fröken Coluimnes 
berättelse, för att inte tala om omständigheterna kring expeditionens 
försvinnande, och måhända kan ers nåd bättre än jag se samband i 
detta, som det finns alla anledningar att förmoda är kopplat till gammal 
och kraftfull magi, och därmed delge oss några tankar som måhända kan 
bidra till att lösa mysteriet.
Men jag måste be ers nåd om största diskretion; detta är ett fall som 
av berörda auktoriteter (vars namn och rang jag inte har befogenhet att 
yppa) tilldelats oss vid Karmosinlogen, och tills vidare är det således inget 
som angår flottan. Jag försäkrar att våra sändebud kommer göra sitt 
yttersta för att utreda det inträffade, i den mån det bedöms vara i Legio 
Colonans eller kronans intresse att så sker. 
Jag skickar er även dessa texter i hopp om att hedra författarinnan, en 
klok och modig ung dam som Daak tog ifrån oss alldeles för tidigt. Hon 
gick under med Ianos expedition i frihetens år 1511; må hennes själ 
tryggt vila i Daaks rike. 
Vänliga hälsningar
Sir Arigan Demeres dun Mercand, Garandor
Post scriptum
Det är givetvis min avsikt att valda delar av Coluimnes journal, i synnerhet de sista 
månaderna, stryks från alla versioner ämnade för herrarna och furstarna på amiralitetet, 
då de kan verka förvirrande och besvärande och distrahera från textens huvudsakliga syfte. 

--- Page 4 ---
4Anno MDX, Februari XXVI  
Saar-torneringen
På öppet hav siktade vi ett par örlogsskepp ledda av 
konungens drakfartyg, Caer Negaidh, också de på kurs 
mot Arkipelagen. Mäster Ianos tror att de är del av en 
allmän förstärkning av våra styrkor i Övärlden, men 
spekulerar att skeppen även bär riddare och dignitärer 
på väg till en stor tornering som ståthållarna Guillaum 
Valachen och Raimon Trastamére arrangerar i dagarna 
tre på ön Saar. Man har visst bjudit in ett flertal inhemska 
arkipelagiska dignitärer till denna festlighet, och den bör 
ses som ett försök från de båda ståthållarna att reparera 
relationerna till Arkipelagens lokala makthavare efter 
den så kallade Lunslakten, som ägde rum i fjol, då en 
grupp Sankt Eobothsriddare ledda av sir Finian av 
Maldoterra lyckades både göra sig själva tämligen 
impopulära, och bli dräpta av vårbrunstiga troll. Jag är 
lite oklar på detaljerna än så länge, men det förefaller 
som att Eobothsriddarna ingrep för att egenmäktigt 
frälsa infödingarna på ön Lun, vilket Arkipelagens 
ledare tog anstöt av, trots riddarnas hjältedöd. Hur som 
helst kommer den här torneringen förhoppningsvis bli 
framgångsrik, men jag kan inte förstå hur herrarna 
riddare tänker sig kunna slåss i den här fruktansvärda 
hettan.
Mars IV  
Felani-öarna
Efter en lång och händelselös sjöresa har vi äntligen 
angjort hamn i Inwaldaigh på ön Nimo. Vi drabbades som 
bekant av stiltje i mitten av Stormarnas hav, och Ianos 
tycks därför frustrerad – han har något viktigt möte som 
väntar i Garandor, och som nu blivit kraftigt försenat. 
Detta gör att vi inte kommer ha tid att åka till Mito för 
att hälsa på min syster Cynwë, som är sällskapsdam åt 
ståthållarens hustru, Amadea Helmason, vilket ni kan 
tro att jag är fruktansvärt besviken över. Jag har dock 
hört ett intressant rykte att kronan tänker omorganisera 
kolonierna så att de olika öarnas ståthållare samlas 
under en greve eller rentav hertig, närmare bestämt 
Mitos ståthållare, Raimon Trastamére av Aladene. 
Hur mycket politisk kohandel ätterna Helmason och 
Trastamére utövat för att få det till stånd kan jag bara 
gissa mig till, likaså hur mycket ont blod det skulle så 
bland de andra ståthållarna. 
Man har sagt mig att Inwaldaigh är Consabers viktigaste 
hamn i Övärlden, men jag tycker, med förlov, att det är 
ett ganska eländigt ställe. En stor flotteskader ligger 
för hamn här, och med den har örlogsmän och sjöbusar 
infesterat gatorna, som är fulla av horor, skurkar och 
skumma mörkhyade karaktärer av för mig ännu okända 
släkten. Trots att invånarantalet bara uppgår i cirka 
tusen själar är det trångt, smutsigt och våldsamt, och 
jag törs inte gå ut på gatorna själv. Den febriga hettan, 
vars like jag aldrig förr känt, gör sitt till för att skapa 
en eländig stämning, liksom spöregnet igår kväll, som 
förvandlat alla gator till en fot djup lervälling. Jag känner 
dock att det är min fosterländska plikt att påpeka att 
örlogsskeppen ute på redden verkligen är ståtliga, och 
ger ett inspirerande intryck av Consabers uppåtgående 
stjärna. 
Jag har förstått att dessa lummiga, febriga öar i själva 
verket är en guldgruva för Consaber, och att vi här kan 
odla värdefulla varor som tobak, bomull och kryddor, 
som klimatet därhemma inte klarar. Plantagerna växer 
ständigt, vilket gett upphov till en brokig mångfald av 
gästarbetare, likt det system cirefalierna länge begagnat 
i sina riken. Sin vana trogen håller cirefalierna på sina 
öar i öster dock infödingarna närmast som slavar, och 
de är utsatta för ett svårt förtryck. Infödingarna på de sabriska öarna behandlas som kontrast väl och är nöjda 
med sin lott. Eller åtminstone är det vad man sagt mig, 
vår långlots Webengor verkar vilja antyda att det inte är 
riktigt sant. Men han är ju själv inföding från början, så 
kanske borde jag fråga Ianos istället? 
Jag kommer tyvärr inte ha möjlighet att undersöka 
förhållandena på dessa öar närmare, då vi ska sätta 
segel mot Garandor så fort Cairbrough har fått ett segel 
ersatt och tagit ombord lite frukt. Men! Jag har druckit 
choklad för första gången. Gud så gott det var, jag ville 
nästan be om en kopp till, men tordes inte, mor har alltid 
sagt att en dam inte ska ta för sig för mycket.
Mars XV  
Första intrycken av Garandor
Denna morgon gjorde vi hamn i Garandor på den 
väldiga ön Orithon. Det är den största stad jag någonsin 
sett, och jag är smått överväldigad av intryck. Hamnen 
är fullkomligt jättelik, skyddad av flera tätt bebyggda 
små öar som tjänar som vågbrytare – den största 
kallas Makawetaia och skapades enligt uppgift av en 
byggmästare vid namn Ala Mapaya för mer än tusen 
år sedan. Den inre hamnen upptar delvis en ravin som 
forntida mästares händer huggit ur branta basaltklippor 
på båda sidor. Masterna som sticker upp är fler än jag 
kan räkna, fler än till och med i Ciremelo, och skeppen 
tillhör så många länder och folkslag att minst hälften 
av dem är helt okända för mig. Man har sagt mig att 
Garandor är den största staden i Corinth Mundana, och 
även om jag betvivlar att det stämmer är dess storlek 
helt ofattbar, och bebyggelse sträcker sig myllrande från 
hamnen i en enorm båge åt norr och söder, inramad av 
berg som bara är dimmiga skuggor långt i fjärran. På 
en höjd åt norr tronar Örådets citadell, och jag tycker 
mig även se tornspiran på en sabrisk Daakkyrka, samt 
en handfull västerländska tystnadstorn, där döda 
lämnas att slukas av fåglar som hedningarna tror 
bär deras själar till Den tusenögdes himlasfärer. Det 
mest iögonfallande landmärket måste dock vara en 
gigantisk byggnad i gul sandsten, vars spetsiga tak och 
utstickande stöttor får den att likna ett övergött piggsvin 
i toppluva. När jag nämnde detta för Ianos blev han 
emellertid arg – det rör sig nämligen om Sankara Dauk, 
en mäktig katedral tillägnad öbornas förståelse av Daak 
den helige. Även om vi må tycka att de vanhedrar Guds 
namn insisterar Ianos på att vi måste visa Herren i alla 
hans former vördnad. I denna märkliga helgedoms inre 
sanctum, har jag nu fått veta, förvaras tretton fingrar 
tillhörande självaste Sankt Dunkleosteus, förtvivlade 
fiskares skyddshelgon, vars värdighet ingen kan förneka. 
Så nu skäms jag faktiskt lite, och har redan bett helgonet 
om förlåtelse. Jag ska absolut besöka Sankara Dauk så 
fort tillfälle erbjuds! 
Mars XVIII  
Arkipelagens folkstammar
Jag har haft tillfälle att fråga ut Ianos och andra en del 
om de många märkliga folkslag jag sett representerade 
på Garandors gator, och även göra lite egna 
efterforskningar. Jag vill här i synnerhet tacka sir Tomoga 
Shar dor Shoruwn , en mycket hövisk och sabriskt skolad 
riddare, men bördig från Orithon och en ovärdelig källa 
till information. Även om jag får erkänna att jag först 
hade svårt att smälta att denne brunhyade och till sitt 
yttre väsen exotiske man verkligen var en riddersman 
får jag nu göra avbön och intyga hans värdighet – han 
improviserade till och med en canso  till min ära! förlåt om jag 
minns namnet fel
♥

--- Page 5 ---
5Här är en lucka i manuskriptet, bortskrapad 
text antyder början på en dikt /Arigan
Awane
Tomoga själv tillhör awane, ett blandfolk som helt 
dominerar norra och centrala Arkipelagen. Likt de flesta 
arkipelagiska kulturfolk är de ättlingar till de forianska 
phunguserna, som för länge sedan invaderade Övärlden, 
men har dessutom blod från ebhroniter och Arkipelagens 
mystiska urbefolkning, tainoa. Jag har kommit att förstå 
att olika awane-befolkningar har många gemensamma 
nämnare i form av hantverk, mat och språk, men religiöst 
är de mycket splittrade, med signifikanta grupper av 
Daaktroende, Imaytroende, Gorzarzyner, Rashin- och 
Lao-Roah-kulter, och allt möjligt annat; dessutom offrar 
de nästan alla då och då till Navare, havens herre. 
Awane är i alla avseenden det rikaste och modernaste 
folket i Arkipelagen, och har uppnått en extremt hög 
nivå av andlig odling – tre mäktiga universitet tronar på 
awanes öar, liksom alla Arkipelagens stora städer och 
handelshus, och deras dominans begränsas enbart av de 
många problem de står inför i Örådets strävan att bygga 
ett enat arkipelagiskt rike. 
Awane tycks mig relativt högresta, somliga har mycket 
mörk hudton, nästan svartblå, medan andra är betydligt 
ljusare, de infödda här på Orithon är mitt emellan. Håret 
är kolsvart, men en del färgar sitt hår brunt, vitt eller 
svagt rött. Bland awanemän är det status att ha ett stort, 
frodigt skägg, men inom militära kretsar är män oftast 
slätrakade både i ansiktet och på huvudet, eller uppbär 
en hårpiska. Köpmän och präster tycks föredra en rakad 
hjässa i kombination med ett krusigt helskägg. Kvinnorna 
sätter upp sitt hår i små, tunna flätor, eller avancerade 
knutar täckta av tygsjok. De välbeställda har stuckit de 
mest fantastiska smycken genom öron, näsa, läpp eller 
ögonbryn – andra nöjer sig med benbitar, träpluggar 
och halvädelstenar. Något som förbryllade mig var 
att nästan alla flickor, även ungmöer, i ena näsvingen 
uppbär en ring med mystiska mönster. Jag fick veta att 
detta är för att skydda mot den ondskefulle anden Haha 
Mete, som annars hade kunnat kidnappa de unga liven till 
sina hedonistiska orgier i dödsrikets förgård. Ibland föds 
pojkar under dåliga tecken och riskerar andarnas vrede, 
och då klär man ut dem till flickor under uppväxten och 
förser dem med samma skyddande ring. När pojkarna 
vuxit upp får de åter bli män, eftersom andarna vid det 
laget glömt bort dem. Kan ni tänka er? 
Ikine
Ikine är ett dakenerfolk som främst lever på öarna 
Gero och Moran, de är nära släkt med awane, men 
uppbär dessutom ett arv från det fornstora och gåtfulla 
gerasiska folket. I kontrast till awane, som gav ett väldigt 
öppenhjärtligt och sangviniskt intryck, är ikine fåordiga, 
högdragna, stoiska och allmänt koleriska – lite som en 
perenner på en regnig dag, fast alltid. De är mycket 
mörka, nästan kolsvarta skulle jag säga, och inte sällan 
något väderbitna, med höga pannor, platta näsor, rakt 
hår och klargröna ögon. Många har tatueringar eller 
rentav ansiktsmålningar i för mig egendomliga mönster, 
och draperar sig i bleka ylletyger dekorerade med 
färgglada bårder. Kvinnor har en röd prick tatuerad i 
pannan för varje livskraftigt barn de fött, och både män 
och kvinnor har ett rött streck runt överarmen för varje 
fiende de dödat – jag såg en högrest, bister ikineman i 
Garandors hamn som hade säkert femton sådana röda 
linjer (räknade inte noggrant, var upptagen med att gå 
därifrån så snabbt jag kunde… ).Lamarerna
Västeröver lever de kortvuxna och förvildade lamarerna, 
som jag först tog för gûrder! Medan detta definitivt var 
förhastat av mig är jag inte säker på att jag borde be 
om ursäkt – lamarerna är ett barbariskt och ondskefullt 
folk, som jag inte utan reservation skulle bryta bröd med. 
Deras påbrå från dakenerna i Forion är tämligen svagt, 
och de härstammar närmast från tainoa, Arkipelagens 
befolkning före den forianska invasionen. Sedan den 
tiden har lamarerna korrumperats av sin gudinna 
Gorzarzyna och hennes demonyngel, och där de en gång 
var stolta och ärorika är de nu en degenererad folkspillra 
med en hänfallenhet åt kannibalism, hedonism och 
nekromanti . Deras samhälle upprör världens ordning 
genom att mer eller mindre fullkomligt likställa man 
och kvinna, gammal och ung, och ledarna är ofta olika 
former av trollpackor. I Garandor dras många lamarer 
naturligt till slummen och flottar i Akwilum-hamnen, 
men de har en kuslig sekteristisk sammanhållning och 
är mycket farliga att kränka, vilket bland annat primord 
Tribundrus fick erfara .
Lamarer är mörka, korta, magra och seniga, med hud 
som tycks mig gråsvart, men kanske är det på grund 
av deras tendens att rulla sig i aska. Håret är antingen 
kolsvart eller märkligt ljusblont, uppsatt i flätor eller 
naturligt format i toviga lockar, hos somliga dekorerat 
med färgade trådar. Ögonen är mörka och intensiva, 
och likt andra arkipelagiska folk smyckar de sig med 
tatueringar, näs- och läppringar et cetera, men går helt 
överstyr med detta och ser inte sällan direkt demoniska 
ut. Helst verkar de bara gå klädda i höftskynken och 
smycken.
Amoyo
Även kallade moyo, jag är lite oklar på vilket ord som är 
korrekt. Ett blandfolk som bebor öar i centrala sydliga 
Arkipelagen, i synnerhet Amilo. Amoyo har påbrå 
från phunguwe och tainoa, och talar ett egendomligt, 
klickande språk som inte överhuvudtaget liknar den 
lohemiska som dominerar centrala Arkipelagen. Vissa 
tror att amoyo-språket är en sista rest av tainoas 
tungomål, andra att det härrör från icke-mänskliga 
eller för-mänskliga civilisationer, såsom lenonga eller 
kamorferna. 
Moyo är ganska kortvuxna och mycket mörka, närmast 
ebenholtzfärgade. Somliga jag sett har lika mörka ögon 
som lamarerna, men andras ögon har varit blå eller 
bärnstensfärgade. De har smycken, ärrtatueringar och 
tatueringar som påminner inte så lite om lamarernas, 
med virvlande mönster i blått och rött. Kvinnorna har 
ofta en detaljerad bård som löper ned från läppen mot 
hakan. Männen bär ibland svärd av hajtänder eller 
obsidian, som jag förstått både är statussymboler och 
fruktansvärda vapen; Ianos menar att obsidiansvärden 
kan dekapitera en häst. Amoyos kultur är dock i hög 
grad fredlig, de lever som fiskare, pärlsamlare och 
bönder, och likt awane har de ett ganska sangviniskt 
temperament. Få av dem har omfamnat Daaks lära, 
och man svär sig istället till dunkla gudar som Yamo, 
Gorzarzyna, De nio mellan stjärnorna, och ett brett 
spektrum av vulkanandar. 
Det märkligaste med moyos kultur är kanske traditionen 
med sierskor . I deras byar finns en flicka eller kvinna 
med påstått profetiska krafter som fungerar som andlig 
ledare för samhället, högt respekterad och vördad. Det 
är dessa kvinnors öde att dö unga, och de lider ofta av 
hosta, feber eller otäcka blödningar och svulster som 
en vacker dag gör slut på dem. Så fort sierskans kropps 
bränts börjar man leta efter ett nyfött flickebarn som 
sägs vara hennes nya inkarnation; en ny kropp åt hennes 
själ på jorden. Detta barn tas om hand och uppfostras En sanning med modifikation, jag får försäkra ers nåd att lady Coluimnes intryck av just lamarerna kanske inte är helt och hållet balanserat /Arigan
se stycket om Gorzarzyna /Arigan
senare hade jag äran att få möta en av dessa sierskor

--- Page 6 ---
6av ödesgudinnan Raratos prästinnor och utsätts för 
en hemlig ritual, för att sedan växa upp i besittning av 
osedvanlig visdom och kunskap. 
Ok’oaru
Ok’oaru är ett dakenerfolk som är direkta arvtagare till 
phunguwe, men även påstås ha blod från det sjunkna 
västliga sagoriket Kiva, som ska ha begåvat dem 
med exceptionellt långa liv. Jag har inte sett mycket 
av ok’oaru i Garandor, då de lever längst i söder vid 
världens rand, i det land som kallas De yttre öarna och 
styrs av kung Hanno Sho-Kei. Så långt söderut, har 
Ianos sagt mig, början klimatet märkligt nog återigen 
bli svalt, och havet är fullt av valfiskar och andra 
bestar som ok’oaru lever av att jaga. De av deras folk 
som jag har sett har varit mycket högresta och relativt 
ljushylta, med rakt eller krusigt, kolsvart hår uppsatt i 
höga hästsvansar och fjäderplymer. De yttre öarnas 
klimat har borgat för muskulösa och spänstiga kroppar. 
De jag mött i Garandor har emellertid inte sällan varit 
påfallande korpulenta, då de älskar mat och sötsaker 
och lätt faller för de frestelser som Orithons kultur har 
att erbjuda. Likt andra arkipelagfolk pryder de sig gärna 
med läppluggar, näsringar och virvlande tatueringar, 
men också fågelfjädrar då en av deras högsta gudar är 
Ogwela, fågelfursten. Ok’oarus språk liknar ingenting 
annat och deras kultur och traditioner avviker i ganska 
hög grad från andra arkipelagiska folks; krönikor 
antyder att deras öar var helt obebodda fram till ganska 
nyligen i historien, vilket är ett stort mysterium eftersom 
samma öar påstås uppvisa ruiner från okända forntida 
civilisationer, inkluderat en hel tempelstad av guld .
Ianos vill i framtiden arrangera en expedition till De 
yttre öarna, men det är svårt då ok’oaru där nere är 
misstänksamma mot främlingar och deras avsikter, 
och har snabba katamaraner och formidabla sjömän 
och spjutkastare, kapabla att både segla ikapp och hota 
sabriska fartyg. 
En ok’oaru jag träffat i Garandor, den (bokstavligt) store 
diplomaten och trubaduren Kamakawiwo, har berättat 
en del fantasieggande saker om sitt folk och deras 
avlägsna öar: På Usula domineras hela djurvärlden av 
jättestora fåglar, och där växer stora, vita oleanderträd 
kallade tawtema som används som en slags pengar 
av ofattbart värde. Enligt legenderna fördes fröna till 
de äldsta av dessa träd över havet från Kiva, vars ljus 
ännu kan anas när regndroppar gnistrar i deras blekblå 
blommor. 
Detta var mina intryck av de större mänskliga folkslagen 
i Arkipelagen. Det finns även många mer eller mindre 
märkliga, mindre folkslag som jag får beskriva en annan 
gång, till exempel shuna, mabeke, kemeshkamro, awanlo, 
qwandalo, båtfolket, träskfolket, ematu, bunabali, 
soruiska troglodyter, monorchida halvgiganter, och de 
ökända yaganiska kannibalerna. 
Mars XX  
Röda triskelen
Det finns fortfarande så mycket jag vill skriva om 
Garandor, att jag inte vet vad jag ska prioritera. Jag har 
inte ännu kunnat studera infödingarnas kläder närmare, 
men vad sabriskt dräktskick i detta febriga klimat 
anbelangar har jag självt köpt en så kallad pedote . Det 
är en svalkande linneklänning vars tunna tyg är plisserat 
på ett vis som ger en mjuk och behaglig passform; enligt 
fru Arienne är det en sömnadsteknik vi lärt oss av 
dakenerna på de norra öarna. Så nu ser jag ut som en 
riktig kolonialdam! Sedan det mystiska rådslaget med Bertrand Marcomb 
och de andra har Ianos varit lite skum, men jag vet ju 
att han kan bli sådan ibland, när han är djupt engagerad 
i något viktigt arbete. Vad jag förstått av alltihop håller 
vi nu på att förbereda en lång seglats där vi ska utforska 
ett antal egendomliga naturfenomen, och Marcomb har 
sponsrat detta företag. Jag vet inte vad jag ska tro om 
denne man, som sägs vara rikast av alla sabrier i världen. 
Intrycket han ger är något excentriskt, förvisso är han 
skenbart mycket öppenhjärtlig och välklädd som en 
herreman, sin ursprungligen låga börd till trots, men han 
går alltid barfota och umgås med tatuerade kannibaler 
från för mig okända öar vid världens bortre rand. 
Till skillnad från sina kolleger Thiery Samand Armé-
Dachaud och sir Marcel Devin de Ryon, Ariennes make, 
är Marcomb ganska tillbakadragen från konsortiets 
affärer, och spenderar nu på sin ålders höst mycket tid 
med att i gåtfulla ärenden segla runt Arkipelagen på sitt 
privata fartyg, Krysantemum. 
Konsortiet jag talar om är då Röda triskelen, det 
sabriska handelshus som på senare år karvat ut en nisch 
åt sig själva i Arkipelagen. Jag och Ianos är för tillfället 
inkvarterade i deras högkvarter i Garandor, och jag har 
haft utmärkt tillfälle att bekanta mig med verksamheten. 
I synnerhet ädla fru Arienne samt Röda triskelens 
skattmästare, en åldrad dakenerherre vid namn Kerdan 
av Namari, har varit mig högst behjälpliga i att förklara 
ett och annat, och Kerdan har även visat mig sitt ståtliga 
aviarium, fullt av exotiska fåglar vars like jag aldrig förr 
sett. 
Normalt sett dras sabriska handelsmän inom Fraktionen 
med en komplicerad flora av höga tullar och avgifter, men 
husen Marcomb, Devin och Armé-Dachaud lyckades 
kringgå mycket av detta genom att slå sig samman med 
varandra samt den lokale handelsmogulen Iaro Ukemka, 
och så var Röda triskelen fött. De nu kombinerade 
resurserna gav en inte bara en förhållandevis stor 
och effektiv handelsflotta, utan man kunde dessutom 
ömsesidigt dra nytta av olika delägares affärskontakter 
– till exempel är Marcombs relation med tyrannen 
Sho Boka Sham-Ukin en guldgruva för konsortiet, 
som därigenom fått möjlighet att handla med kaffe, 
pärlemor och lapissten från Omo. Detta har låtit Röda 
triskelen, ihop med handelshusen Pilgrimsfalken och 
Avalonne, bli de viktigaste sabriska aktörerna utanför 
våra egna besittningar i Arkipelagen. Självaste kronan 
har stundtals använt Röda triskelen som front för sina 
ambitioner i regionen, och sedan Nensemafördraget 
anno MDVII har man kungligt mandat att hålla sig med 
mindre väpnade styrkor samt initiera diplomatiska 
kontakter med främmande välden. Så skedde bland annat 
under fjolårets framgångsrika expedition till Hanno 
Sho-Keis rike på den avlägsna ön Usula, som faktiskt 
leddes av lady Arienne eftersom sir Marcel lägligt brutit 
benet. Ianos är som kanske bekant väldigt intresserad 
av Hannos rike, och har bett mig att vid tillfälle fråga ut 
lady Arienne om det.
Det ryktas även att Kungliga ingenjörskollegiet 
vid tillfällen använt konsortiet för att testa nya 
krigsmaskiner på lokala handelsskepp och fiskefartyg. 
I allmänhet påstås Röda triskelen ha en mer ljusskygg 
sida, med skumma bulvaner och rentav beskyddar- och 
piratverksamhet. Om så är fallet är jag nästan beredd 
att slå vad att Bertrand Marcomb är djupt insyltad  i det. 
Mars XXV  
Det politiska läget i Arkipelagen
I min strävan att förstå Arkipelagen har jag efter flitiga 
samtal med Ianos, Arienne och Tomoga tillräckligt med 
kött på benen för att göra ett försök till överskådlig 
sammanställning av regionens invecklade politiska läge. skulle senare få 
anledning att tro att guldstaden faktiskt existerar!
De här påståendena bör jag nog ta bort innan jag visar det här manuset för någon

--- Page 7 ---
7Garandor är, som tidigare etablerat, säte för det anrika 
Örådet, som i forna dagar styrde Arkipelagen, och alltid 
tronat på tankar om en enad övärld. Örådets delegater 
kallas agba, medan medlemmarna av den inre cirkeln går 
under namnet izinduna ; de senare hade jag velat likna 
vid cirefaliernas kurfurstar, men till deras ranker hör 
även ett antal präster samt drottningen av Akamador. 
Endast vissa så kallade tronöar  har av uråldrig hävd 
rätt att utse izinduna, men flera av dessa öar, däribland 
Omo och Perdos, är för tillfället i fiendehänder och deras 
troner står tomma i Örådets salar. 
Den andra mäktiga organisationen i staden är Orithons 
handelsunion, som grundades under Korsarkrigen för 
två sekler sedan, och tillsammans bildar dessa båda 
numera den så kallade Fraktionen, vars inhemska 
namn är Nammadi. Fraktionen bör enligt min ödmjuka 
bedömning inte ses som ett rike i vanlig mening, utan 
en sammanslutningar av olika stater, grupper och 
handelshus centrerade kring Orithon och Lohemo. 
Hjärnan bakom denna sammanslutning är herr Hjaon 
Rincan, under vars ledarskap Fraktionen så smått börjat 
växa till en makt att bry sig om, med flyktig kontroll över 
en stor del av Arkipelagens öar och en växande förmåga 
att slå vakt om handelsintressen och farleder.
Tack vare den bereste Mandagor, induna av Tiro och 
berömd ärkemagiker, har Nammadi skaffat sig goda 
relationer med det avlägsna Forion, men inte till den grad 
att Forion vore till någon hjälp vid en militär konflikt. 
Handelsunionen inkluderar även många handelsmän 
från Lalasta, men dessa är i övervägande grad i exil från 
sitt fädernesland efter ett sönderslitande inbördeskrig, 
och deras politiska makt är därför väldigt ringa. 
Mot Nammadis ambitioner står påtagliga krafter. I 
centrala Arkipelagen upprätthåller Diemedéernas 
despot Sho Boka Sham-Ukin ett militaristiskt sjövälde 
som inte sällan hamnar i direkta stridigheter med 
Fraktionen, och i söder tycks De yttre öarnas konung 
Hanno också vilja gå sin egen väg. Trippelalliansen, med 
Tumar-konfederationen i spetsen, bröt sig också nyligen 
ur Fraktionen. På pappret var detta inget stort bakslag då 
deras styrka och rikedom är ringa, men Trippelalliansens 
tre riken har fort blivit frihamnar åt pirater och allsköns 
slödder, och därmed gjort Arkipelagens farleder osäkra. 
Därtill hade Tumars induna Paranthor hög status och 
gott rykte, och det faktum att han hoppade av kan därför 
allvarligt ha skadat Fraktionens anseende. Tomoga 
tror att Örådets högsta prioritet just nu är att kuva 
Trippelalliansen och få Paranthor tillbaka i fållan. 
Vi sabrier var allierade med korsarkonungen Apiashal 
under andra korsarkriget, och Orithon och Lohemo har 
sedan dess betraktat oss med stor misstänksamhet. 
Strategin bland våra ledare idag är att undvika ett 
öppet krig, och istället motarbeta Fraktionens försök 
att ena Arkipelagen. Med andra ord försöker vi så 
split mellan olika öar. Det är inte så att vi har något 
ont uppsåt härvidlag, vi hoppas bara kunna fortsätta 
handla med enskilda öar och stater, utan att hindras 
av tariffer och skatter som instiftas av Nammadi. Jag 
kan personligen tycka att det järnembargo som vi och 
cirefalierna upprätthåller gentemot Arkipelagen känns 
en smula orättvist, men Arienne försäkrar mig att det är 
nödvändigt för våra handelsintressen, och väl motiverat 
efter incidenten då Sinaderas pirater via Fraktionen kom 
över en enorm last av dvärgiskt smidesstål. 
Cirefalierna har som kontrast alltid fört en aggressiv 
politik i Övärlden, och har, sin vana trogen, gjort sig 
skyldiga till oräkneliga skändligheter. Relationen mellan 
falierna och Nammadi är mycket ansträngd och mindre 
skärmytslingar är inte ovanliga. Cirefalierna har den 
högsta respekt för såväl Det gamla riket som Kiva , men 
tycker inte att arkipelagborna av idag är skuggan av 
värdiga arvtagare till dessa forna riken, utan snarare barbariska och dekadenta. Följden av detta blir att 
falierna knappt kan tänka sig fredliga lösningar på 
konflikter som uppstår, utan är helt beredda att krossa 
vad för ömkligt motstånd Fraktionen än må sätta emot 
så fort de mopsar sig för mycket. Detta leder givetvis 
till en intrikat maktbalans mellan oss, falierna, och 
Fraktionen, men det finns ytterligare en aktör, som hotar 
att destabilisera allt detta:
Jag syftar på det fruktansvärda tirakväldet Sinadera. 
I flera mansåldrar har Sinaderatirakerna varit för 
oorganiserade för att göra någon större åverkan på fred, 
dygd och sämja, och har betraktats som Arkipelagens 
bråkiga lillebror av övriga riken. Under matriarken 
Zûthas tyranniska styre har emellertid tirakerna börjat 
framträda som en synnerligen mäktig grupp. Deras flotta 
har vuxit oroväckande snabbt och man har slutat med 
sin mest småskaliga piratverksamhet, och istället börjat 
satsa på avsevärt mer inkomstbringande projekt – såväl 
legitima handelsoperationer som välkoordinerade anfall 
på faliska och sabriska skattskepp. Sinaderatirakerna 
har länge legat i i princip regelrätt krig med den 
faliska flottan, och som det ser ut i nuläget hade Zûtha 
antagligen allierat sig med Nammadi om denna hamnat i 
krig med cirefalierna. Detta underminerar våra sabriska 
möjligheter att sätta press på Fraktionen, och jag tror 
det vore klokt av oss att leta efter nya allierade, eller en 
gång för alla ta itu med odjuren på Sinadera, om det vore 
möjligt. Men vad vet jag om krig?
Slutligen finns det sedan länge både en ebhronitisk 
och en jargisk närvaro i Övärlden. Ebhron var länge 
Arkipelagens ärkefiende, kulminerande i det gigantiska 
och omsjungna Tarasharkriget för två och ett halvt 
årtusende sedan, och har sedan urminnes tid haft ett 
starkt inflytande på arkipelagisk bildning, teknologi 
och kultur. Ebhronitiska handelsmän och sändebud är 
fortfarande en vanlig syn i Arkipelagens städer, och 
det tycks mig rimligt att förmoda att Ebhron hade haft 
visst intresse om ett storkrig bröt ut i Arkipelagen. 
Jargierna har, å sin sida, länge bedrivit mission, och 
har flera kloster i Övärlden, bland annat på den heliga 
ön Daak , som infödingarna kallar Dauk. Faktum är, 
för cirka femhundra år sedan grundade jargierna med 
Herm Nove-orden i spetsen en koloni på ön Aeba, men 
man förlorade denna koloni i en revolt som leddes av 
den lokale fursten Sham-Ukin dor Asamwene, det vill 
säga anfadern till Diemedéernas nuvarande konung. 
Det sägs att jargiska tempelriddarordnar fortfarande 
hoppas återupprätta denna koloni, men i allians med Sho 
Boka Sham-Ukin; ett logiskt val givet Aebas och Dauks 
prekära position på gränsen till hans välde. Jag såg själv 
två vågridare tillhörande Herm Nove-orden i hamn i 
Garandor, men vad det förebådar kan jag inte säga. 
Mars XXVI  
Maharathaïm
Vid sidan om den arkipelagiska storpolitiken finns många 
ljusskygga fraktioner som kämpar i skuggorna. Det säger 
en hel del om tillståndet i dessa länder att Orithons fria 
legion, en samling råbarkade och vulgära legoknektar 
under en landsförvisad jargisk hädare, utgör en av de 
absolut största militära styrkorna som någon förfogar 
över. Nämnas bör även det tirakiska handelshuset 
Mar-rasha, som i mina ögon snarast tycks vara någon 
form av sjörövare, och stundtals är nära allierade till 
Fraktionen. Kan ni tänka er, att för bara en generation 
sedan rasade ett krig, det så kallade Gatukriget, mitt i 
Garandor, med tusentals döda på bägge sidor, och allt 
startade på grund av att någon tog ut ockerhyror? Den 
ena sidan släppte lös grottroll på gatorna. Grottroll! Man 
har sagt mig att en av de ansvariga för detta krig, den 
korrupte zoloddvärgen Khaziz av Tzadakh, än idag är en singular 
är induna
det finns rent av teorier som kopplar faliernas egen fornhistoria till flyktingar från dessa gamla riken, se bland annat Zoares 
Prolegomenon, band IHär på ön Daak skulle jag senare få lära känna de charmanta Vostramitnunnorna Berenica och Iona

--- Page 8 ---
8inflytelserik boss i Garandors undre värld, och har sin 
maktbas i några sjaskiga områden inte alls långt från 
den sabriska enklaven här på Milargokavenyn. 
En annan aktör i detta Gatukrig, ja, i nästan alla 
arkipelagiska krig för den delen, var den sekt som kallas 
Maharathaïm. Den uppenbara bristen på information 
om dem är slående, jag har till och med letat på Stora 
universitetet utan att hitta något konkret. Det verkar 
som att alla fruktar, eller åtminstone respekterar, dem. 
Vad jag förstått rör det sig om en uråldrig krigarsekt 
som med hemliga tekniker och svart magi utbildar 
fanatiska spioner, mördare och stridsmän, som sedan 
svär en helig ed att alltid verka för Arkipelagens fromma. 
Dessa maharathaïm påstås ha träningsläger och tempel 
undangömda överallt i Övärlden, det ryktas till och med 
om ett sådant tempel, Mônwase Hana, någonstans i 
Garandor, helgat åt eldanden Gwando. Jag har inte 
hittils stött på Maharathaïm, och kanske bör jag be att 
aldrig göra det, men åtminstone har jag stött på otaliga 
referenser till deras mest berömda klaner, Igba och 
Amanju, som även kallas Ikzale och Kuru, och påstås 
hålla till i två isolerade djungelbyar på ön Lohemo. Jag 
vill gärna skriva mer om dessa vid tillfälle, men i natt 
är jag trött i handen och ids bara skriva ned följande 
legend: 
För fyrahundra år sedan, när Omos välde var som 
störst, ska dess dåvarande härskare Sham-Ukin den 
Store ha eggat Igba och Amanju mot varandra i strider 
på liv och död för att avgöra vilken av dem som var 
bäst lämpad att tjäna under hans krona. När de båda 
klanerna nästan utrotat varandra gick Maharathaïms 
gåtfulla ledare emellan och beordrade dem att stoppa 
slakten, men båda klanerna vägrade, bundna av löften 
till Sham-Ukin. Ledarna påpekade då hur Igbas och 
Amanjus styrka hade sina rötter i deras eviga rivalitet, 
som ständigt drev dem att söka överträffa varandra. Av 
detta lät sig klanerna blidkas, och lade motvilligt ned 
sina vapen. Sham-Ukin blev rasande och förberedde en 
straffexpedition till Lohemo, men två av hans konkubiner 
förvandlade sig då till leoparder, en vit och en svart, och 
slet honom i stycken. De kastade sig sedan i havet och 
simmade tillsammans mot Lohemo, på vars strand de 
försvann åt varsitt håll in i de nattmörka djunglerna.
April XI  
Egendomlig last?
Efter många dagar i Garandor börjar vi nu förbereda 
oss för avfärd. Cairbrough har fått sitt skrov rensat 
och förråden fyllda, och vi kommer även åtföljas av ett 
annat skepp, vågridaren Zango, som vad jag förstår är 
ett lån från det inhemska kredithuset Tawa Nanda, som 
Ianos har någon form av förflutet med. Vi har också en 
ny passagerare, den perenniske magikern och ädlingen 
sir Arigan Demeres dun Mercand, som ska hjälpa oss 
med en del efterforskningar. Han ger ett något rustikt 
intryck, men är väldigt trevlig; tydligen ingår han i 
Karmosinlogen, Legio Colonans informationsnätverk, 
som har en förhållandevis stark närvaro i Arkipelagen. 
Jag vet ju väldigt lite om magi, men ser fram emot 
att lära mig – hittils har jag inte förstått mer än att 
Arkipelagen har en gammal och rik magisk tradition, 
framförallt präglad av den ebhronitiska. Utöver sir 
Arigan har vi även tagit ombord ett antal nya sjömän, 
varav merparten är sabrier, en luggsliten skeppsläkare 
bördig från Pereine, samt en extremt  stilig, svarthyad 
långlotslärling från våra kolonier på Felani-öarna, som 
inte är många år äldre än mig. 
Desto märkligare är den låda som lastades ombord igår. 
Man har sagt mig att det är magiska instrument och 
detektorer som Arigan och Ianos ska använda för att 
utforska olika fenomen, men när jag för ett ögonblick var ensam vid lådan på kajen upplevde jag något 
jättekonstigt. Det var som att jag kunde höra viskningar 
från den, att någonting talade till mig på ett okänt språk, 
inuti mitt huvud, och det fick håret att resa sig i nacken. 
Samma sak skedde senare, när jag närmade mig lådan i 
lastrummet. Jag har god lust att bryta upp den där lådan 
och rota i den, men gud vad arg Ianos hade blivit… nej, 
det måste varit solen som steg mig åt huvudet, jag har 
fortfarande lite svårt att vänja mig vid hettan här.  
April XXVII  
Det hemsökta Moran
Vi har nu legat för ankar i nio dagar i en mindre 
ikinehamn som tycks vila på fundamenten av mycket 
gammal stenbebyggelse. Jag vet inte om jag ska kalla 
det för en stor by eller en mindre stad; alla hus är låga 
och utspridda mellan åkertäppor och leriga stigar, men 
i mitten av alltihop finns en uråldrig amfiteater med 
väldiga stenstatyer, halvt övervuxen. I går såg vi ett 
mysteriespel av en unik typ kallad nawranda som öns 
befolkning månatligen arrangerar i gamla amfiteatrar 
som denna, involverande imponerande dans och lite 
skrämmande masker av trä, keramik och flätat gräs. Jag 
vet inte vad det handlade om exakt då jag inte förstår 
mycket av den lokala dialekten, men jag vet så mycket 
som att dessa spel är en del av en tradition som går 
långt tillbaka i tiden. Och öborna är stolta över sina 
traditioner, verkligen – så stolta att det grämer dem till 
upprorets rand att deras ö inte har en stol i Örådet, som 
den hade i forna dagar. De är därför en nagel i öga på 
Fraktionen, och många av dem har anslutit sig till det 
fruktade piratbandet Vita korsarerna, som ställt till med 
mycket ofog i området, och för fem år sedan erövrade 
sabriern Alianas stjärna. Det har sedermera målats svart 
och döpts om till Hrávas skugga, och blivit flaggskeppet i 
korsarernas piratflotta – enligt ryktet är en del sabriska 
förrädare fortfarande bland besättningen. 
Ikines stolthet kommer sig av att Moran en gång för 
ofantligt länge sedan var hjärtat i Arkipelagens största 
rike, Lubanduu, och säte för dess odödlige häxkonung, 
Iset Azarmisherah. Detta är en legendarisk och 
ondskefull figur som man sagt mig bar ansvaret både för 
Sarathikonfederationens fall och Luberos förbannelse, 
och fängslade fallna stjärnors andar i sin mantel och 
krona. När hans rike slutligen störtades slog man i 
Örådet sönder Morans och Geros troner och ödelade 
den gerasiska civilisationen, något som således grämer 
gerasernas ättlingar ikine än idag.
Vi har ägnat vår tid åt att proviantera och göra 
expeditioner till öns avfolkade inland, som påstås 
hemsökt, där ruinerna av Isets rike fått slukas av 
skogarna och dimmorna och glömmas bort. En dag följde 
vi en uråldrig stenväg från kusten djupt in i djungeln, till 
ett landskap med djupa raviner mellan branta, fuktiga 
klippväggar. Det låg en kuslig tystnad över alltihop, 
tyckte jag åtminstone, och efter ett tag började mitt 
hjärta bulta hårt och fort. De andra har inte velat 
lyssna på mig och tycks inte ha uppfattat den märkliga 
tystnaden, men av lokalbor har jag fått bekräftat att det 
ofta ligger en sådan tystnad över öns inland, och att den 
utstrålar från ruinstäderna Lubandu och Karakandu, 
där Isets tjänares odöda andar ruvar i skuggorna, och 
ingen levande man satt sin fot på tusentals år. Det 
berättas att ett nytt folkslag börjat ta form djupt inne 
i djunglerna, och jag har själv sett avbildningar av 
dessa, som Ikine kallar Djumi, och menar är urstarka 
och pälsbeklädda monster som med lätthet kan slita en 
människa i bitar. Imorgon vill Ianos ge sig av på en ny 
expedition, men jag tror jag kommer låtsas att jag är 
sjuk. Jag har träffat en trevlig ung bildhuggare vid namn 
Ikmo, som både behärskar Arkipelagens spännande och ♥Såvitt jag visste var det bara alstringshjälpmedel och 
thaumaturgiska instrument /Arigan

--- Page 9 ---
9märkliga orongohongo-bildskrift  och förstår lite av det 
uråldriga gerasiska skriftspråket, som finns kvarlämnat 
ristat i vittrade stenstoder och spruckna lertavlor över 
hela Moran. Ikmo har lovat att lära mig lite, och jag 
ägnar mig hellre åt det än att känna den där hemska 
hjärtklappningen igen. 
Juni XIX  
Den skapade ön
Igår angjorde vi slutligen Iyasha-Sena, ett av Ianos mål 
med expeditionen. Ön är tämligen karg och inte särskilt 
stor; på håll tedde den sig inte alls imponerande, men 
jag har förstått att tidigare observationer har påvisat 
att den är nära nog perfekt triangelformad, med endast 
en smärre avvikelse från perfekt gazerbisk geometri. 
Denna avvikelse kan dock vara extremt signifikant, 
har sir Arigan berättat för mig, då den enligt Hyernon 
Shalbrogue uppfyller de exakta dimensionerna för 
“Parhakuls vinkel”, en legendarisk formation inom 
magisk geometri som tros förknippad med mäktiga och 
gåtfulla kosmiska krafter. Nu är jag själv inte magiker 
som min syster Céleste, men kom på mig själv med att 
sakna henne, och jag hoppas innerligt att våra vägar ska 
korsas i Akamador. Enligt sir Arigan, vidare, är Iyasha-
Sena hemsökt av märkliga magifenomen, så kallade 
ataxotropiska och astrotropiska magistormar . Jag kunde 
själv inte förnimma något av detta, och för mig tycktes 
ön bara livlös och tråkig, men sir Arigan ägnade flera 
dagar åt att ta olika prover och göra mätningar medan 
Ianos och jag samlade växter och ritade av fåglar 
och djur. Vid två tillfällen stötte jag på ödlor med två 
huvuden, och en annan gång en mystiskt liten varelse 
som bara verkade vara en boll av päls, och som tycktes 
flimmra från punkt till punkt som om den inte riktigt 
fanns i världen. Jag kanske hade solsting där, är inte 
helt säker på vad jag såg. Hursomhelst har jag förstått 
att Arkipelagens lärde menar att Iyasha-Sena måste ha 
skapats i en inte alltför avlägsen forntid, och tillskriver 
detta storverk till den legendariske lohemiske magikern 
Misha Qwan av det Bottenlösa.
En berättelse jag senare hörde: Misha Qwan levde 
för åttahundra år sedan, och Iaysha-Sena skapades för att fängsla en uppvaknad sembrouthe, den ordning av giganter som bistod Iset Azarmisherah i ödeläggelsen av Sol Samra. När sembrouthen rör sig, när stjärnorna står rätt, kan man känna hela Iaysha-Sena skaka, och smärre jordskalv kan märkas ända bort till Garandor. 
Juni XXVII  
Tyrannen på Omo
På kurs från Iyasha-Sena siktade vi en mäktig krigsflotta. 
Den bestod till största delen av chebecker samt två 
stora örlogsgalärer; vad jag kunde se av tirakisk 
härstammning. Medan mäster Ianos inte tvekade att 
Consabers kungliga karacker hade gått segrande mot 
denna flotta kvarstår faktum att vi ännu bara har två 
örlogskaracker i hela Arkipelagen. Den flotta vi siktade 
är del av det som för närvarande är Arkipelagens 
mäktigaste inhemska sjömakt – Diemedéernas välde. 
Dessa leds från tronön Omo av Sho Boka Sham-Ukin, 
den femtonde kungen av den diemedeiska dynastin. 
Likt många andra arkipelagiska potentater anser sig 
Sho Boka vara arvtagare till de fornstora ebhronitiska 
tarasharerna, och gör anspråk på herraväldet över en stor del av centrala Övärlden, inkluderat Akamador i 
öster. Han har därför vägrat sälla sig till Fraktionen, och 
snarare fortsatt sina förfäders evinnerliga ställningskrig 
mot Orithon och Lohemo. Hans position kan tyckas 
prekär då hans välde är omgivet på alla håll av fiender, 
men Sho Boka förfogar över rika öar, vältränade 
härstyrkor, och en briljant strategos i form av sin högra 
hand och stundtalige älskare, Dada Banda. Tillsammans 
har de båda genomfört omfattande reformer och 
manövrerat ut det gamla gardet i rikets militär och 
administration, och den ännu relativt unge Sho Boka 
styr nu med järnhand från sin tron i Talavans mäktiga 
palats Hoshome Kéelâ. 
I Garandor fick jag hela tiden höra att Sho Boka är en 
fruktansvärd tyrann, men Ianos menar att det inte är 
så enkelt – förvisso har flera sabriska missionärer gått 
en grymt öde till mötes i Hoshome Kéelâs hyenagropar, 
om vilket bland annat den nu benlöse Teolivikus av 
Sankt Tyndall-orden vet att berätta, men Diemedéerna 
gynnar i själva verket våra sabriska intressen genom 
att försvaga Fraktionen, och kan rentav tänkas vara en 
möjlig bundsförvant. Sho Boka beskrivs därtill som en 
upplyst despot, med ett intresse för kontinental kultur, 
och sina hädelser till trots ses han av jargierna ofta 
som en försvarare av den jargiska Daakkyrkan, vilket 
ändå måste anses bättre än de vanliga arkipelagbornas 
morbida förvanskning av Daaks lära. Det rör sig alltså 
om en komplex figur, och ingen vet riktigt säkert om 
hans mål helt sonika är att behålla och förbättra det han 
har, eller att utöka sitt välde i eld och blod, som hans 
förfader Sham-Ukin den Store . 
Juli II  
Blodets och tidens gudinna
Syster Berenica har ägnat en stor del av sin tid i Övärlden 
åt att studera lokala legender, och sedan hon kom till 
klostret på Dauk har hon fått tillgång till dess formidabla 
bibliotek, där generationer av Vostramitnunnor översatt 
gamla arkipelagiska urkunder. Hon återberättade för 
mig många intressanta legender, men i synnerhet hjälpte 
hon mig att pussla ihop de spridda bitar av information 
jag tidigare fått om Gorzarzyna, Arkipelagens 
mystiska, uråldriga höggudinna. Centralt för att förstå 
Gorzarzynas roll, menade Berenica, är att förstå hennes 
roll som gudinna över mänskliga passioner. I arkipelagisk 
tradition är passioner grunden till all aktivitet, och 
därför är Gorzarzyna urkällan till människans förmåga 
att skapa. Sekundärt är det viktigt att beakta gudinnans 
andra manifestation, Rarato, som rår över tidens puls. 
Gorzarzyna har räknat alla människor och djur som 
kommit, levt och gått, och känner till alla som ska 
komma, åtminstone i denna cykel av världen. Hon har 
insikt i människors öden, och i tidens strömmar som 
omger dem. Många av hennes följeslagare har därför 
en vidskeplig övertro till sanndrömmar, järtecken, 
omen och profetior, och även annars Daak- eller Imay-
trogna arkipelagbor söker sig ibland till Gorzarzynas 
prästerskap i hopp om mystisk vägledning. Berenica 
var noga med att betona den respekt alla infödda 
arkipelagbor känner för Gorzarzyna, och varnade mig 
för att lättvindigt avfärda henne som en demon av blod 
och lusta, trots att den vördade primord Tribundrus 
av Garandor slutade sina dagar hudflådd och levande 
uppäten av lamarerna, gudinnas främsta tillbedjare. 
Saken är nämligen den att Gorzarzyna anses vara 
Arkipelagens äldsta gudinna, dyrkad i Det gamla 
riket före kataklysmen för ofattbart länge sedan, och 
genom köttsliga förbund med dakenernas hudflådda 
demongud Yamo och havens herre Navare har hon fött 
fram en hel hierarki av hedniska andeväsen, av vilka 
våggudinnorna Makea och Namake och vulkananden 
Kamo är de främsta. En legion av mäktiga andar och som sägs härröra 
från melusinerna!
jag slarvade lite här och minns inte om han sade termotropi, hypotropi eller något liknande också
Det ryktas att diemedéerna har märkligt goda relationer dels med Herm Noves arkipelagiska ordenskapitel, och dels med vår egen Bertrand Marcomb av handelshuset Röda triskelen; detta kan vara värt att utforska 
närmare. /Arigan

--- Page 10 ---
10fanatiska tillbedjare står således redo att gå Gorzarzyna 
till mötes, och Berenica antydde viskande för mig att till 
och med Örådets furstar i Garandor vet om att de och 
deras nya, unga gudar befinner sig på nåder i hennes 
rike. Hur rättrogna och hängivna Daak vi än är bör vi 
därför gå varsamt fram, och det påståendet vågar jag 
försvara, för oavsett det ädla i Tribundrus martyrdöd 
tror jag inte det gagnar Consaber nämnvärt om vi alla 
går samma öde till mötes. 
Juli XXI  
Limaxsoppa
Efter intermezzot på Tiro kunde vi inte gärna stanna 
länge i Sham-Ukins välde, och tvingades därför runda 
Gulm, en ö jag annars gärna hade sett, då dess vita 
klippor på håll såg otroligt inbjudande ut i solskenet. 
Vi angjorde istället Shum, en mindre ö strax utanför 
Talavans domäner. Stränderna var ljuvliga, men ön var 
i övrigt ett ganska erbarmligt ställe, täckt av lummiga, 
mörka skogar och extremt fuktig; jag badade i svett, och 
kunde inte gärna klä av mig halvt naken som öborna 
gjorde. Ianos insisterade på att söka sig in i skogen för 
att leta örter och katalogisera växter, trots öbornas 
varningar – de menade att det i skogen fanns någon 
form av jättelika larver som hoppade ned från träden och 
kunde dräpa till och med en fullvuxen man. Ianos kunde 
nog se att jag inte var så sugen på att följa med, då jag 
och merparten av besättningen dels var på vippen att få 
solsting, och dels var fullt upptagna med att ta för oss 
av stora ljuvliga frukter som öborna frikostigt bjöd på. 
Jag fick istället uppgiften att nedteckna något om öborna 
och deras sedvänjor, vilket jag plikttroget tog mig an så 
fort jag svalkat av mig lite. Öborna verkade vara någon 
form av awane, det vill säga samma mörkhyade folkstam 
som dominerar Orithon och Lohemo, och ägnade sig åt 
fiske och jordbruk. Deras materiella nivå tycktes relativt 
låg, utöver en märkligt stor hamnbefästning som jag 
fick förmoda hade uppförts av Fraktionen, till skydd mot 
räder från diemedéerna och Mjini-piraterna. 
I ett hus fick jag bekräftelse på berättelserna om de 
stora larverna, då några gamla kvinnor med röda 
ansiktstatueringar var i färd med att stuva ned en 
fullständigt gigantisk, vidrig varelse i en tunna lut. Jag 
förstod såpass mycket av den lokala dialekten att jag 
kunde utröna att det rörde sig om någon typ av maträtt 
kallad lamado, en lokal delikatess. Man bjöd mig på en 
soppa gjord på samma larv, och trots att det vände sig i 
magen var jag knappast i position att neka. Det smakade 
faktiskt inte så illa, och jag fick senare veta av Ianos att 
det rörde sig om Limax Terrabilis , ett människoätande 
monster som i olika former återfinns i fuktiga, varma 
skogar runtom i Corinth Mundana. 
Augusti VII  
Monsunens eftermäle
Vi har drabbats av monsunen, det fruktansvärda 
regnoväder som periodvis hemsöker dessa delar av 
världen. Webengor försäkrade oss att det inte skulle 
vara några problem, och passadvindarna bar oss fort 
över havet, men vågorna gick skyhöga och jag har aldrig 
förr upplevt en sådan storm. Jag bad till Daak och St 
Francola för mitt unga liv, och kunde nästan föreställa 
mig Gorzarzynas vrede, rasande i djupet och vinden. 
Men Webengor hade rätt, och både Cairbrough och 
Zango ligger nu tryggt för ankar i Ygea Honos hamn. 
Själva försöker vi torka så gott vi kan under tak och vid 
eldar, men min klänning kommer säkert kännas fuktig i 
flera veckor. Utanför fortsätter regnet att ösa ned, men det har gett oss gott om tid att göra det vi kom hit till 
Tumar för; besöka Marinuniversitetet. 
Vi befinner oss således i den utbrytarstat som lämnade 
Fraktionen för några år sedan i samband med ett 
sönderslitande bråk om lakritshandeln. Sedan dess har 
Tumars store talman Paranthor skapat ett förbund, den 
så kallade Andra trippelalliansen, med de piratstyrda 
frihamnarna Mjini och Nor-Hema. Kanske inte de 
bästa allierade, kan jag tycka, men uppenbarligen har 
Mjini visat sig hålla sitt ord, åtminstone just nu, sedan 
de attackerade en av Sham-Ukins chebecker för att 
försvara Dhazas stolthet, ett tumariskt handelsfartyg. 
Jag har ingen aning om vad Tumar gett piraterna i 
utbyte; för mina ögon verkar åtminstone huvudstaden 
Ygea Hono vara en luggsliten och ganska oansenlig 
plats, men det är kanske regnet som lurar mig. Ianos 
menar att Tumar förfogar över resurser som det rika 
jordbruket på ön Sum-jege, en stor handelsflotta, och 
inte minst Marinuniversitetet, Arkipelagens tredje stora 
lärosäte. Jag vet inte exakt vad det är Ianos hoppas finna 
i universitetets dammiga samlingar, men jag har en 
nästan lite otäck föraning att det har att göra med mötet 
med Bertrand Marcomb  och allt som hände i Garandor. 
Medan jag undersöker gamla skrifter i biblioteken kan 
jag därför inte släppa en skum känsla av att Ianos döljer 
något för alla oss andra i expeditionen. 
Augusti XXIII  
Ett egendomligt arbete
Medan regnet fortsätter ösa ned har Ianos satt mig på att 
kopiera en massa skrifter på språk jag inte förstår. Det 
är inget lätt arbete, men jag är minsann klosterskolad i 
att göra avskrifter, så det går åtminstone någorlunda. 
Marinuniversitetet må vara berömt, men dess bibliotek 
är ett ganska glåmigt och dunkelt ställe, i synnerhet nu 
när jag har Vitterhetens salar vid Stora universitetet i 
Garandor att jämföra med. Mycket av undervisningen 
vid det här universitetet tycks fokuserad på fältarbete 
och seminarier, och biblioteket känns närmast lite 
övergivet, fullt av skugghöljda vrår och bortglömda 
artefakter. Likfullt är jag där jag sitter givetvis föremål 
för en viss uppmärksamhet från många högresta, 
mörkhyade ädlingar som studerar här; de flesta kommer 
från Fraktionens öar för att på uppdrag av handelshusen 
lära upp sig som militärer eller sjöfarare. Jag har fått 
försmå många av dem för att inte bli för distraherad i 
mitt arbete, men en ung lärd vid namn Goro dor Amenwe  
har varit mig högst behjälplig i att, lite diskret, försöka 
lista ut vad Ianos egentligen letar efter. Det verkar 
som att det jag kopierat idag är sidor ur det uråldriga 
gerasiska Codex Svargalokãm, om olika monstruösa 
väsen som tjänade Iset, Stentyrannen av Lubanduu. Jag 
har även tecknat av märkliga gamla sjökort från tiden 
före korsarkrigen, samt kopierat ett lohemiskt verk 
om fantomöar, det vill säga öar som vissa sjöfarare 
påstår sig ha siktat, men andra aldrig har återfunnit. I 
den gigantiska traven av skrifter jag ännu inte hunnit 
ta mig an finns bland annat en essä om havsvidundret 
Charankahet samt utdrag ur Aricandors bearbetning av 
Ezêm Kordadbeh, tidernas främsta uppslagsverk. Jag 
blir allt mer förbryllad av detta, men allt kommer säkert 
klarna när jag förstår Ianos forskning lite bättre. 
September XIV  
En märklig episod
Jag skrapar nog bort den här texten senare, men jag 
behöver få skriva ned en märklig episod till havs idag. 
Jag försökte ta mod till mig att fråga Ianos rakt ut om 
insikterna som framträtt för mig likt ett pussel under kanske snarare 
en snigelFru Rafali, jag måste be er hålla denna kommentar mellan oss, men jag undrar om någon inte borde 
undersöka i vilken mån Marcomb 
och Röda triskelen var införstådda 
med, och delaktiga i, Ianos planer och mål. Jag kan emellertid inte 
göra det personligen då de är 
alltför bekanta med mig och mina 
lojaliteter /Arigan
Han har ett extremt 
stiligt skägg!

--- Page 11 ---
11mina två veckor i Marinuniversitetets bibliotek, men jag 
råkade glänta på dörren till hans hytt utan att knacka. 
Han såg mig inte, men jag såg honom, och han satt och 
tycktes samtala med någon, men det enda som fanns 
där var en stor, röd kristall av något slag formad som en 
människoskalle, fast med tre tomma, mörka ögonhålor. 
Och… i tystnaden, så tycktes det mig nästan att jag kunde 
höra kristallskallen svara Ianos, fast inte i hytten, utan 
ekande inuti mitt huvud, ackompanjerat av en kör av 
väsanden på för mig okända språk. Jag blev så förbryllad 
av denna episod att jag nu inte kan erinra mig vad Ianos 
faktiskt pratade om, än mindre vad rösten i mitt huvud 
svarade, men jag kände igen den där rösten, jag visste 
att jag gjorde det… och när jag tittade i lastrummet efter 
den där skumma lådan vi tog ombord i Garandor fann 
jag att den var uppbruten, och tömd på sitt innehåll. 
Om jag inte redan var förbryllad är jag det tiofalt nu, 
och lite rädd dessutom. Jag har en närmast plågsam 
hjärtklappning, kan inte förstå att jag känner mig så 
besvärad. Och jag är säker på att jag det inte var solsting 
den här gången, vi har bara haft grånade skyar och 
ljummet duggregn i flera dagar. 
September XVI  
Galenskapens ö
Är lite lugnare till mods idag, måhända var gårdagen bara 
min känsliga kvinnliga natur som gjorde uppror mot allt 
detta obekväma resande och råbarkade umgänge. Vi har 
angjort hamn på ön Boli, i det ökända piratlägret Nor-
Hema, grundat och än idag styrt av gûrdkvinnan Xora, 
som flydde hit med den framlidne Wagg av Broggos flotta 
efter Gatukriget i Garandor. Sir Arigan hade någon form 
av fribrev hit via sina kontakter i Karmosinlogen, och 
vi kunde således tryggt stiga i land utan att bli mer än 
brukligt antastade. Nor-Hema är en ruggig, smutsig och 
okultiverad stad, för mina ögon inte helt olik Inwaldaigh, 
men kan givetvis inte stoltsera med några sabriska 
örlogsfanor eller riddersmän. Givet att monsunen nyss 
dragit förbi har jag lera långt upp över klänningsfållen, 
och känner mig allmänt eländig, och därtill utstirrad av 
en legion luggslitna och mer eller mindre hotfulla pirater. 
Jag hade helst begett mig härifrån så fort som möjligt, 
och verkar få som jag önskar, men vet inte om jag ska 
vara glad över det. 
Ianos och sir Arigan ämnar nämligen av för mig okänd 
anledning utforska ön utanför frihamnens skyddande 
vallar, som likt Morans inland är ödslig och hemsökt, 
och mer därtilll. Det vilar en förbannelse över Boli, som 
sjöfarare kallar Agogo ikwema, “Galenskapens boning”. 
Legenderna om orsaken är talrika, men det påstås 
bland annat att öns forna härskare, som efterlämnade 
de talrika ruiner som nu står tysta och övervuxna i 
dess inland, kastade en förbannelse över ön, att alla 
som hädanefter beträdde den skulle bli galna. Än idag 
berättas ofta om ett koloniseringsförsök för två eller 
tre hundra år sedan, då en ädling från Tumar ledde en 
mindre grupp som försökte upprätta några odlingar 
på Boli. Berättelsen förekommer i olika versioner, men 
slutet är alltid detsamma; hela kolonin hittas mystiskt 
död, även husdjuren, och alla liken har vidöppna ögon, 
som om de sett något fasansfullt innan de dog. Några 
ser ut som att de strypt sig själva, andra har hamrat sina 
egna huvuden mot stenar, andra har bara tuggat fradga 
och fallit ihop. 
Sådana skräckhistorier åsido har jag lärt mig av både 
studier och erfarenhet att inte avfärda allt som skrönor, 
och jag talade lite med några värdshuspigor som inte såg 
allt för fördärvliga ut. De hävade bestämt att Nor-Hema 
har osedvanligt många dårar, och att folk som varit 
länge på ön är galnast av alla. När jag då frågade om 
Xora och hennes tiraker, som ju varit här länge än några andra, menade en av flickorna att tiraker är immuna, 
att förbannelsen bara riktades mot människors själar. 
Förbannelser är onekligen kusliga saker, det var ju enligt 
arkipelagborna Isets förbannelse som för all tid ödelade 
Luberos, men jag måste ändå tillstå att mer direkta hot 
känns mer skrämmande för mig. Dock har jag nu legat 
sömnlös hela natten och lyssnat på ett egendomligt, 
lågfrekvent brusande som aldrig ville sluta, och vars 
källa jag inte kunnat identifiera. Om detta ljud hörs varje 
natt vore det inte konstigt om folk långsamt drevs till 
vansinne. Jag är nu åter illa till mods och ser verkligen 
inte fram emot dagens expedition utanför staden, men 
jag verkar inte ha något val den här gången, och vill inte 
falla i onåd hos Ianos genom att vägra. 
September XXI  
Insikter och tvivel
Det är något märkligt med utbildade mäns förmåga 
att stövla runt på platser andra män skyr som pesten 
själv, till synes helt obekymrade och utan rädsla. Både 
Ianos och sir Arigan är sådana män, liksom Faradan, 
vår skeppsläkare, medan Webengor och Zangos kapten 
båda vägrade att följa med och krävde att få stanna på 
skeppen, så jag antar att jag inte har något att skämmas 
över. Sedan vi lämnade Nor-Hema har Ianos obekymrat 
vandrat runt nattetid bland skugghöljda ruiner och 
kusliga stenformationer, och till och med grävt upp en 
och annan grav. Själv har jag självfallet gjort vad jag 
blivit tillsagd, men inte mer än så, och det där brusandet 
nattetid håller verkligen på att stiga mig åt huvudet. Jag 
har dock, i dagsljuset, ritat av många ruiner och växter, 
och även (i smyg) vår stilige långlotslärling, Komar, 
som faktiskt tordes följa med, och har gett mig en trygg 
hand att hålla i vid tillfälle. Men även jag kan visst ta 
mod till mig om stunden kräver det; en natt när jag 
gått avsides såg jag några skuggor som tycktes närma 
sig, och jag kastade då en sten mot dem och mumlade 
alla skyddsformler jag kände till, även den oheliga 
västerländska “ek akasham vande mahakam” (förlåt), i 
hopp om att det skulle hjälpa. Och skuggorna verkade 
faktiskt rinna bort och försvinna i mörkret. 
Jag tog även mod till mig när jag ställde Ianos mot 
väggen angående vad vi egentligen söker efter på den 
här expeditionen. Han tycktes ha hittat det han letade 
efter på Boli, en väldig kalender eller karta av något 
slag, ristad i ett stentorg omgivet av fallna kolonner. Det 
hade dels blivit klart för mig att sir Arigan inte var helt 
invigd i Ianos planer, då sir Arigan större delen av tiden 
på Boli ägnat sig åt magiska geometriska studier, och 
mätt stencirklar och känt efter kraftfält där Ianos var 
helt upptagen med att leta efter inskriptioner. Dessutom 
var det mig, och inte sir Arigan, som Ianos bad om hjälp 
med att rita av denna stora stenkarta i minsta detalj. 
Detta gav mig självförtroendet att förklara att jag lagt 
ihop ett och ett, och undra om vi inte letade efter någon 
bortglömd plats, någon ö eller ruinstad eller liknande 
som Ianos hoppades finna genom att spåra den i antika 
källor. Ianos tittade då förtroligt på mig med sina 
eftertänksamma, gröna ögon, och jag insåg med ens att 
han aldrig hade sett ned på mig, utan hela tiden tyckt att 
jag var en värdig hjälpreda, trots min mjuka och veka 
natur, en mer än tillräcklig ersättning för unge herr 
Anselm Posh, som ju försvann mystiskt i Calnia . Ianos 
förklarade då för mig att vi mycket riktigt letade efter 
en plats, en dold plats, nämnd i ålderdomliga källor, dit 
överlevare från det sjunkna Kiva tagit sin tillflykt. Dessa 
överlevare, menade han, kunde fullt möjligt vara mer än 
män, någon slags féer, primalväsen eller demi-gudar, 
och om vi kunde hitta deras land skulle vi inte bara 
kunna få del av deras kunskap, om de fortfarande levde, 
utan även ett magiskt elixir som de enligt legenderna 
givits av titanen Shakabalu, som i sin tur stal det från Som tidigare nämnt är Anselm 
Poshs försvinnande mycket suspekt, och Karmosinlogen har trots påtryckningar från hans far inte kunnat finna några konkreta spår. Jag kan inte släppa en känsla att någon ljusskygg aktör av någon anledning velat få Posh ur bilden 
inför Ianos resa /Arigan

--- Page 12 ---
12Sarathiherrarna, de odödliga väsen som rådde över 
Arkipelagen i den äldsta forntidens dimma. Detta elixir 
skulle inte bara hela alla skador och alla sjukdomar hos 
de som immundigade det, utan även skänka hundratals 
extra år av ungdom och liv. Det hela lät för otroligt för att 
vara sant ens i denna märkliga värld, men jag har under 
hela min tid i Arkipelagen ständigt sett mer och mer 
egendomliga ting, och hur skulle jag kunna ifrågasätta 
Ianos, där och då? Så jag svor att bevara hemligheten 
och hjälpte honom att rita av kartan, men det har gnagt 
på mig hela natten att jag fruktar att Ianos blivit galen, 
och att jag nu är edsvuren till hans ambition, och därför 
dömd att vara ensam med mina gnagande tvivel.
Oktober IV  
En ny vän och en öde ö
Jag har inte skrivit på några dagar då jag varit 
upptagen med att stirra på avskrifterna jag gjorde på 
Marinuniversitetet och försöka förstå Ianos avsikter 
närmare, se mönstret han ser, tro på hans vision. 
Samtidigt fortsätter livet som vanligt ombord; vi har 
firat Sankt Tyndalls högtidsdag, tillika hennes majestät 
drottningens födelsedag, något mått av sabrisk sed 
måste man ju observera även i dessa gudsförgätna 
trakter. Riktigt festande på ett skepp är svårt, men den 
arkipelagiska besättningen ombord Zango lyckades 
fånga en haj, med vars kött de framställde en delikat 
stuvning med tomater som kallas makiri , och vi lät oss 
alla väl smaka. Under festligheterna blev jag måhända 
något överförfriskad på rom och lohemiskt bananvin, 
och råkade ge Komar en kyss. Den var ganska kysk men 
jag gick ändå skamsen och med halvpanik i två dagar, 
tills jag insåg att ingen brydde sig, allra minst Komar – 
eller, nästan iallafall. Kanske pratade vi väldigt mycket 
under festen också, jag minns faktiskt inte riktigt, men 
Komar har sedan dess betett sig som att vi är goda 
vänner och talat en massa, och förtroligt, med mig. 
Jag tror inte han har oanständiga avsikter, det är svårt 
att avgöra, men han har gett mig en guldgruva av nya 
berättelser om Arkipelagen att nedteckna, och en vän 
att klaga och skratta ihop med. Jag hoppas det stannar 
där och att han inte får för sig något, för han är väldigt 
stilig och jag håller redan av honom, men trots alla mina 
systrar hade far och mor över sina döda kroppar gett 
mig åt en ofrälse.
Idag siktade vi långt om länge den låglänta, livlösa 
och till synes ospännande ön Tanli, dit Ianos lovat att 
föra sir Arigan. Jag har gått runt bland bleka lavar och 
midjehögt gräs och ritat av taggiga växter, men de enda 
djur jag sett är insekter och enstaka sjöfåglar, och vatten 
finns bara i tillfälliga gölar. På många platser är marken 
knivskarpa spiror och håligheter av stelnad korall, och 
terrängen därmed extremt svårforcerad. Det finns dock 
berättelser om Tanli, och dessa är anledningen att sir 
Arigan sökt sig hit – sjöfarare påstår sig här ha siktat en 
sorts gråvita, fyrbenta varelser med mycket egendomligt 
utseende och beteende, som sir Arigan menar kan vara 
thesmofylaker, magiska väsen som läckt in i vår värld 
från de kronotropiska sfärerna. Tanli är enligt honom 
lågmagisk för biotropi och hydrotropi, och högmagisk för 
nomotropi, vilket skulle kunna förklara dess synnerligen 
livlösa och spöklika förhållanden. Den närbelägna och 
pyttelilla klippön Awanli, som vi siktade ute på havet, är 
dock hem åt ett mycket gåtfullt och enstörigt folkslag, 
som tros ha utvecklat säregna egenskaper under öns 
lågmagiska förhållanden. Jag var dock på märkligt humör 
och kunde inte uppbåda något verkligt intresse för 
varken Tanli eller Awanli, så ni för förlåta de bristfälliga 
anteckningarna. Jag var alldeles för upptagen med att 
grubbla om Ianos och hans sökande överhuvudtaget 
hade något på den här ön att hämta, eller om vi bara åkt 
hit som en ynnest åt sir Arigan .Oktober X  
De gamla från väster  
(eller, Coluimne som måste lära sig att stå på sig)
Jag visste att det var något med huvudet av kristall som 
gnagde på mig, att jag hört om något liknande någon 
stans under vår resa, och ni kan inte tro vad Komar 
berättade för mig idag, hör och häpna: 
Det finns en berättelse om nio artefakter som av hävd 
kallas nalugadar, men ibland också går under det 
evokativa namnet inyamta-ata, “ de gamla från väster”. 
Det rör sig om människokranier av fin kristall, utsökt 
skulpterade med okända metoder, som skapats i Kiva och 
överlevt dess fall, för att sedan skingras över världen. 
Komar hävdade att de är skulpterade efter kranierna 
på Kivas nio högsta präster, och inte bara inrymmer ett 
mått av deras kunskap, utan också mörka inflytanden, 
någon sorts andar som lever i kristallerna, och genom 
drömmar och trolldom kommunicerar med sin omgivning. 
Det finns bara en sådan skalle kvar i Arkipelagen, menar 
Komar – och den är i Stora universitetet på Orithon, 
där generationer av lärda framgångslöst försökt lösa 
dess mysterier. Garandor-skallen klarade sig inte bara 
fullständigt oskadd genom Den stora jordbävningen på 
Orithon för flera sekler sedan, utan återvände också 
mystiskt till sin piedestal på universitetet efter att ha 
blivit stulen av Sham-Ukin den Store. Jag frågade Komar 
om man inte visste någonting om de andra artefakterna, 
och fick då höra att en tidigare funnits hos phunguwes 
konungar i Talamdu på Lohemo, men försvunnit därefter, 
och att många tror att cirefalierna lagt beslag på den. 
Förbryllad av detta konfronterade jag till slut Ianos 
angående skallen jag sett honom med. Han blev då 
direkt arg, och menade att jag inte borda lägga näsan 
i blöt i saker jag inte förstod, och jag trodde nästan att 
han skulle slå mig. Det var väldigt märkligt, jag kan inte 
tänka mig att det var orimligt eller förmätet av mig att 
fråga honom, och hans reaktion var så okaraktäristiskt 
spontan och oproportionerlig. Jag kämpar mot gråten 
när jag skriver det här, och skäms över det – jag har 
hängt upp alldeles för mycket av mig själv på att vara en 
duktig flicka som inte gör någon förnär och jag måste för 
tusan räta på ryggen och lära mig hantera en utskällning 
(och gärna försvara mig dessutom). Men det tar inte bort 
det faktum att jag är rättfärdigt bekymrad över Ianos 
och hans allt mer egendomliga beteende. 
November III  
Kelmeka
Vi har slutligen fått tag på en kelmeka, de egendomliga 
varelser som ödelagt Qwandala-folkets öar, kring vilka 
vi nu kryssat i ytterligare två dagar medan Ianos och 
Webengor ritat kartor och sjökort. Kelmeka kan tyckas 
oansenliga, men de är mycket svåra att dräpa, förökar 
sig som kaniner, och äter allt, och sedan de mystiskt dök 
upp på ön Ako’kalokamazetos stränder för en mansålder 
sedan har de drivit Qwandalo från hus och hem och 
förvandlat stora delar av deras öar till ett förhärjat 
ödeland. Fraktionens mäktige magiker, Mandagor, och 
hans vapendragare, den forianske prinsen Clotaire, har 
gjort mycket för att isolera kelmeka och hindra att dessa 
skadedjur sprider sig till andra delar av Arkipelagen, och 
vi hade rentav äran att möta Mandagor på den lilla tronö 
som kallas Abu’bubombwe-kwema, och tack vare honom 
är Qwandalos sista bastion. Mötet med Mandagor var 
spännande men egendomligt, och jag får skriva om det 
om några dagar, men nu vill jag berätta mer om kelmeka, 
då jag anser det i Consabers intresse att varna för dessa 
varelser. någon gång måste 
jag skriva mer om arkipelagisk mat, och dessutom borde jag lära mig laga lite, jag vill inte bli en sån där bortskämd slottsfru som bara ger order åt tjänare hela tiden.
Jag var som bekant själv inte helt införstådd med Ianos planer; han hade helt sonika sagt till mig att T anli inte vore en omväg. /Arigan

--- Page 13 ---
13Det är nämligen så att Ianos bad mig, i egenskap av mina 
smärre kunskaper i anatomi, att dissekera vår kelmeka, 
och jag står nu här med fullbordat värv och händerna 
täckta av märkligt blått blod. Jag har haft hjälp av mäster 
Faradan, band II av Zoares prolegomenon (min favorit!), 
samt ett anatomi-verk av Gilani som Ianos förvärvade 
åt mig i Garandor, men större delen av upptäckterna 
är mina egna, och jag har gjort många illustrationer (se 
bifogade ark). 
Det rör sig om en krälande, insektoid amfibie, men med 
insekters mått mätt gigantisk, mer än två fot lång. Den 
har ett mycket hårt yttre skal som är uppdelat i tre delar. 
Den första delen är det släta frontskalet som döljer 
djurets fyra ögon, mångtaliga ben, samt en mun, hjärna 
och hjärta. I mittendelen sitter gälar och könsorgan och 
den sista delen är den utfällbara gaddförsedda svansen 
som kan avvändas som vapen och, enligt observationer vi 
gjorde av kelmeka på stranden av en öde ö, som hävstång 
om varelsen skulle råka hamna upp och ner. Kelmekas 
fem gälar är att döma av Zoares så kallade bokgälar som 
består av hundratalet tunna membran som sitter som 
bladen i en bok. Sir Arigan demonstrerade handfast för 
mig hur varelsen skal var i princip ogenomträngligt även 
för en stöt med ett välsmitt Calanasvärd. 
Jag har kommit att förstå att kelmekas plötsliga 
uppdykande och spektakulära egenskaper föranlett 
en del arkipelagiska lärde, däribland sir Arigan, att tro 
att den är medvetet skapad, åkallad eller förtrollad, av 
besjälade varelser, i syfte att orsaka förödelse. Detta 
gnager på mig, så här i efterhand, sedan jag med egna 
ögon sett förhärjningen av Qwandalos forna öar – vem 
skulle frambringa något som gör så stor skada? Och, 
mer än så – varför var Ianos intresserad av det? Varför 
har vi seglat kors och tvärs i dessa okända farvatten? 
Kan kelmeka i sig ha någon koppling till den plats, 
de varelser, som bara jag och Ianos vet att den här 
expeditionen söker? 
Anno MDXI, Mars XIX  
Nautiska motgångar
Jag har kommit på mig själv med att sakna sir Arigan ; 
han var det enda verkligt bildade sällskap jag hade, 
särskilt nu när Ianos blivit allt mer tillbakadragen och 
manisk, och tillbringar timmar inlåst i sin hytt med det 
där kristallkraniet. Komar är dock ett stöd för mig i den 
allt dåligare stämning som spridit sig ombord. 
Passadvindarna har oförtrutet och utan incidenter 
burit oss långt ut på Aeosean, världsoceanen, men vi 
har fortfarande inte kunnat sikta Atakalaua, “Västerns 
pelare”, de dimhöljda öar som enligt legenderna är de 
sista resterna av en mäktig bergskedja som en gång 
tronade högt över havet, längst norrut i Kiva. Men Ianos 
är som besatt av att hitta Atakalua sedan vårt möte med 
sierskan Chilam på Amilo, och står inte i begrepp att 
ge upp, trots att våra reserver av mat och färskvatten 
har nått en sådan nivå att vi verkligen borde bekymra 
oss om resan tillbaka till Arkipelagen. Vi har hört från 
säkra källor att ok’oaru-folket ibland besöker Atakalua 
i sina katamaraner, och det grämer oss nu svårt att vi 
gav oss av utan att ta ombord någon ok’oaru som lots. 
Men vi trodde på våra sjökort, som tydligt visade en 
ögrupp nära vår nuvarande position. I dagar har vi trots 
sökande emellertid bara siktat öppet hav och märkliga, 
ogenomträngliga dimsjok, och jag fruktar nu närmast ett 
myteri om inte Ianos snart ger order om att vända segel. 
Hur det nu skulle gå till, och det är det andra som 
bekymrar mig… vi kan inte segla tillbaka rakt mot 
passaden, och kommer isåfall tvingas vända norrut 
mot Forion för att klara livhanken. Men jag har frågat 
Webengor, och han tror att det finns en möjlighet. Cirefaliernas erfarenhet påvisar nämligen att det i 
världens södra delar borde finnas ett västvindbälte 
motsvarande det nordliga, och Webengor menar att vi 
därigenom kan försöka en volta do mar, det vill säga låta 
passadvinden bära oss åt sydväst, och sedan hitta den 
sydliga Zephyros, och rida på den mot De yttre öarna. 
Mars XXI  
Dimmornas hav?
Vi befinner oss nu i utkanten av de farvatten där Kiva 
en gång påstås ha legat. Vi har lodat djupen och stött 
på flera grund, trots att vi är mitt ute på oceanen, och 
Webengor är mycket bekymrad. Nätterna tycks märkligt 
långa och då och då fylls hela havet av en ogenomtränglig 
dimma; en gång tyckte jag mig höra en entonig sång från 
havsdjupet. Igår rådde en plötslig stiltje, och vi såg då 
stora vita näckrosor ovan de mjuka böljorna. Sedan vi 
siktat en jättelik, skimrande varelse under vattnet blev 
stämningen ombord upprörd till bristningsgränsen, 
särskilt bland de mer vidskepliga matroserna, som 
menade att vi kommit ut på Dimmornas hav, den ocean 
som i myterna existerar i Skugglanden, likt en mörk 
spegling av Aeoseans ödslighet och faror. En motvillig 
Ianos tvingades till sist gå med på Webengors förslag, 
och vi kryssar nu åt sydöst i jakt på en västanvind. Men 
Ianos verkade så nedstämd att jag sökte upp honom 
i hans hytt, och frågade honom vad vi nu skulle göra. 
Han sade då till mig att det finns ytterligare en väg till 
det dolda land vi söker, och att vi inte behövde gå via 
Atakalaua. Vi kunde istället söka oss till en glömd plats 
på De yttre öarna. Jag frågade då, nästan lite spydigt 
(jag var ganska irriterad vid det här laget) hur han 
kunde vara så säker på det, och ni kan inte tro vad han 
då svarade:
“Skallen berättade det för mig”. 
April XII  
Usulas fauna
Jag är fortfarande sjuk, men nu när jag kunnat få 
färsk frukt och så mycket vatten jag kan dricka är 
jag förhoppningsvis på bättringsvägen. Som jag 
tidigare berättat är ok’oaru inte alltid välkomnande 
mot främlingar, och vi tvingades lämna vår första 
ankringsplats utanför Usulas västkust sedan vi 
attackerats med spjut och bågar. Jag låg i min koj och är 
ännu inte helt införstådd med vad som hände, annat än 
att vår båtsman Margan dessvärre mötte sin skapare. 
Ikväll ska vi begrava honom, och då måste jag givetvis 
närvara hur dåligt jag än mår. Vi har nu ankrat en bit 
längre norrut, på en mer folktom bit av kusten, där det 
grönskande landskapet fortfarande tycks ha mycket att 
erbjuda. Jag skriver i feberfrossa och har inte kunnat 
lämna skeppet personligen, men jag kan se från däck att 
vegetationen tycks bestå av lövträd, inte samma febriga 
djungel som dominerar längre norrut i Arkipelagen. 
Komar har dock deltagit i två expeditioner för att samla 
föda och timmer att reparera Zangos skadade mast och 
rigg med, och via hans berättelser har jag fått tillräckligt 
med kött på benen för att skriva lite om dessa avlägsna 
öars djurliv. 
Tientu i norr kallades i forna dagar “ Jättefåglarnas ö””, 
medan Usula kallades “ De vita trädens ö”, på grund 
av tawtema-träden, som jag tidigare berättat om. 
Den varelse som mer än något annat gett Tientu dess 
namn kallas på denna ö abobo, och är en gigantisk och 
kraftigt byggd men av allt att döma fredlig fågel utan 
flygförmåga. Dess fjädrar är av en sådan natur att de 
nästan ser ut som päls som hänger ned över kroppen. 
Enligt mina böcker menade Gilani att sådana fåglar Jag hoppade enligt 
överenskommelse av i byn Rapuwai på Amilos västkust, då ärenden kallade mig tillbaka till Garandor. Expeditionens besök på Peos och Amilo tillhör dock de texter jag valt att stryka ur dessa utdrag; Coluimnes många 
betraktelser av moyo-folkets kultur är välskrivna men lite långrandiga och måhända inte av omedelbart intresse.  /Arigan

--- Page 14 ---
14fordom tycks ha dominerat stora delar av Arkipelagen. 
En liknande jättefågel, men rovlysten och dödlig, 
kallas pharo, akaze eller terrorfågel, men ingen lärd 
har sett denna på två mansåldrar. Jag får därför anta 
att det faktiskt var abobofåglar jag såg kavallerister 
i Garandor rida på, som jag beskrivit i mitt kapitel om 
Arkipelagens krigare. Desto mer skräckinjagande är 
isåfall stjärnfågeln, en örn av titaniska proportioner som 
kan dräpa både människor och abobofåglar, och enligt 
Komar inte helt sällan siktas i skyarna ovan Usulas 
trädtoppar. Ok’oaru tror att denna fågel är en budbärare 
från stjärnornas fäste, och kallar den hakawai. 
Utöver dessa fåglar har Komar för mig beskrivit en 
liten flodlevande häst som kallas sholoak (fast han 
insisterar på att det inte är en häst), ett litet kattdjur 
med vacker blågrön päls som går undet namnet 
mumbusi, och den märkliga varelse som kallas tretretre. 
Den lär se ut nästan som en liten människa, fast täckt 
av päls, och med enorma, hypnotiska ögon; många 
säger att den hör hemma i Skugglandet. Slutligen bör 
nämnas takahe, en vinglös men relativt liten fågel, vars 
praktfulla blåskimrande stjärtfjädrar används i ok’oarus 
ceremoniella dräkter. 
April XIX  
Två märkliga skepp
Strax utanför Tiliquamwe, kung Hannos huvudstad, 
siktade vi i skymningen ett märkligt fartyg på kurs 
söderut, som jag inte kunde se tydligt i den grova sjön. 
Men en ung matros som höll utkik insisterar på att det 
var en sabrier, trots att det bara verkar vara jag som 
tror honom. Det kanske är kvinnlig instinkt, eller någon 
detalj jag lade märke till, men jag har en orimligt stark 
känsla av att det var Krysantemum, Bertrand Marcombs 
fartyg. Vad det skulle göra på dessa breddgrader kan jag 
bara spekulera om, men om jag har rätt… så gör det mig 
av någon anledning väldigt besvärad. 
När vi sedan nådde Tiliquamwe på morgonen hade 
vinden mojnat och havet var lugnt, och vi kunde tydligt 
sikta ett annat fartyg på sydlig kurs, som nyss tycktes 
ha lämnat hamnen. Detta fartyg var väldigt egendomligt, 
med latinsegel i en typ av riggning jag aldrig förr sett. 
Medan infödingarna i hamnen inte visste något om 
skeppet som passerat under natten menade de att det 
senare skeppet varit ett handelsfartyg från ett fjärran 
sydligt land som på ok’oarus tungomål kallas Omoa’kale 
(betydelse för mig okänd). De berättade att det är ett 
kallt land bebott av ett blekt folk med vita ögon som 
klär sig i spindelväv och bygger stora fort av sten och 
glas, där de gömmer sig från en flicka av dimma.  Denna 
märkliga utsago tycks såvitt jag vet inte stämma med 
någon vetskap vi i Consaber har om världen, men när 
jag frågade Ianos om det ryckte han på axlarna och sade 
att han inte hade en aning. 
April XX  
Intryck av Tiliquamwe
Medan många ok’oaru är stolta och misstänksamma 
är andra ganska nyfikna och vänskapliga, i synnerhet 
de få som talar lohemiska så att jag kan förstå dem. 
Trots att en högboren yngling redan skänkt mig ett 
litet tawtema-träd jag inte har en aning om vad jag ska 
göra med (det sitter ju fast i marken) kan jag inte släppa 
en känsla att vi är här på nåder, givna någon sorts 
begränsad gästfrihet av kung Hanno enbart på grund 
av Ianos kontakter med kungens vänner i Röda triskelen. 
Själv har jag inte fått följa med på audienserna hos 
hans majestät, vilket bekymrar mig lite eftersom Ianos 
är så konstig nu för tiden. På ett sätt är jag tacksam, eftersom kungens palats ligger på toppen av en väldigt 
hög klippa, och mina ben fortfarande känns svaga efter 
min sjukdom. Men jag känner mig givetvis lite snuvad 
samtidigt, särskilt som Ianos inte angett något skäl för 
sitt agerande. Det kan inte vara mitt kön, för den här 
staden är fullständigt proppfull av kvinnor, många av 
dem högresta och vackra, medan jag ser relativt få män. 
Det finns till och med ett garde av kvinnliga krigare i 
höftskynken och bronsrustningar, som bär spjut och en 
typ av kort svärd som kallas waikara och påstås vara 
uppfunnet av kung Hanno själv. Dessa amazoner är inte 
bara kungens livgarde, har man sagt mig, utan dessutom 
hans konkubiner… 
här har fröken Coluimne skrapat bort ett kort stycke. Kände jag henne rätt rör 
det sig förmodligen om klädsam bestörtning blandat med fascination /Arigan
När jag frågade var alla män var fick jag veta att kungens 
manliga krigare under vissa månader av något för mig 
oklart skäl  bebor en plats kallad Dahabu, som sägs vara 
en stad av guld längre in mot öns hjärta. Jag ska nog 
inte berätta om guldstaden för våra mer frustrerade 
besättningsmän, risken är nog att de då lämnar skeppen 
vind för våg. 
Jag har använt min tid till att (ihop med Komar) vandra 
runt i Tiliquamwe, som definitivt inte är av guld, men 
däremot ligger nära en lund av kolossala tawtema-
träd, som av ok’oaru värderas högre än både guld 
och silver. Arkitekturen i staden är ganska enkel och 
konstruktionen av hamnen likaså; det märks att man 
sällan huserar stora fartyg. Trots ok’oarus av allt att 
döma ringa andliga odling är skulpturkonsten här 
emellertid imponerande (se avbildningar på bifogade 
ark), och musiken är sällsam och livfull, framställd på 
egendomliga instrument – däribland en stor snäcka som 
kallas shanka, och ett stränginstrument vid namn wanga 
som varken liknar en harpa eller en luta. Jag besökte 
även några mindre tempel och kunde sluta mig till att 
man dyrkar någon avatar av den forianska demonguden 
Yamo, samt De nio mellan stjärnorna och en för mig 
okänd höggud som går under namnet Aliá-Nan. Att 
försöka sprida Daaks lära bland detta folk inom en snar 
framtid tycks mig helt utsiktslöst, men möjligen kunde 
man gå via kung Hanno, om han mot förmodan visar sig 
mottaglig; jag vet ju inget om hans karaktär, utöver att 
han sannolikt är en skamlös bigamist och hedonist. Men 
denne man har ju samtidigt personligen enat stora delar 
av ok’oaru-folket under sin fana, så jag tänker att han 
måste besitta vissa kvalitéer. 
April XXI  
Ok’oarus handelsvaror
Jag vill göra en snabb redogörelse för vilka slags 
åtråvärda varor jag sett på Usula, till gagn för framtida 
sabriska intressen. 
Trots Usulas rika djurliv och ett visst jordbruk tycks 
många ok’oaru framför allt leva på marin föda, och här 
utmärker sig de väldiga slagvalarna, vars hud, olja och 
ben alla har värdefulla egenskaper. Djurvärlden bidrar 
även med sällsamma fjädrar och pälsar, och i norr på 
Tientu fiskar man en del pärlor. Då klimatet inte är helt 
olikt Danbréann hade abobofåglarna kunnat trivas 
bra i sabriska menagerier. Skogarna på Usula tycks 
inte erbjuda lika förnämligt trä som längre norrut i 
Arkipelagen, utöver då givetvis tawtema, som man dock någon typ av ritual?

--- Page 15 ---
15endast över sina döda kroppar skulle hugga ned. Bläcket 
ok’oaru använder i sina ståtliga tatueringar tycks mig 
värdefullt, men jag vet inte hur det framställs. 
Många bär guld, mycket guld, och även somliga 
gudabilder i templen är av rent guld. Men otroligt 
som det må verka tror jag ändå inte detta är De yttre 
öarnas mest värdefulla resurs, för kung Hannos rike 
har något resten av Arkipelagen i stort saknar – järn. 
Medan Fraktionen försmäktar under det perdosiska 
järnembargot mer eller mindre massproducerar Hanno 
svärd och spjutspetsar i stål åt sina krigare, och ok’oaru 
har fort blivit förhållandevis duktiga smeder. Det är av 
denna anledning det är så viktigt att Consaber etablerar 
starkare relationer med De yttre öarna, innan Fraktionen 
gör det. Och därför träder vi i Ianos expediton på så hal 
is just nu: måtte vi göra ett gott intryck på kung Hanno 
och hans adjuntanter!
April XXIV  
Dåliga tecken
Jag har slutligen följt med på bankett hos konungen; 
tydligen hade någon insisterat på att jag skulle med, då 
man inte sett en blond flicka förr (suck). Jag fick nästan 
omedelbart onda aningar. Den extremt korpulente 
och tatuerade kung Hanno gav först ett jovialiskt och 
gemytligt intryck, och var hela tiden i täten när vi klättrade 
uppför den höga klippan, utan att flåsa nämnvärt. Sedan 
visade man oss stolt den totembeströdda klipphylla som 
kallas ntabazindun, och uppenbarligen fyller en central 
roll i Usulas juridiska system. Detta system kan enkelt 
sammanfattas som att om man misshagar Hanno eller 
drottning Afunakwa Imru, så kastas man utför klippan 
och ned i bränningarna sexhundra fot nedanför. 
På så vis satte man utmärkt stämningen för middagen, 
en ansträngd affär där kungen och drottningen var 
fortsatt godmodiga, och alla andra (i synnerhet vi 
utbölingar) var extremt obekväma. Ianos tycktes dock 
föga bekymrad, fullt upptagen i förtroligt samtal med en 
åldrad häxmästarinna. Man serverade en veritabel orgie 
av mat, där paradrätten var molamanda, helstekt solfisk. 
Vi bjöds även halstrat fågelkött, musslor, fiskgrytor, 
omeletter, sötpotatis och allt möjligt annat, samt ett 
sött vin vars innehåll jag inte kunde utröna. Ynglingen, 
Shako, som tidigare gett mig ett tawtema-träd skulle 
hela tiden försöka prata med mig på sin bristfälliga 
lohemiska (till Komars märkbara förtret), och gav mig 
den här gången dessutom ett ornamenterat halssmycke 
i rent guld. Det var här någonstans jag började få riktigt 
onda aningar, men tack och lov bröt hans manhaftiga 
tvillingsyster Wahi in och distraherade honom (kanske 
kunde hon se att jag var obekväm), så att jag med en vag 
ursäkt kunde rymma för att planlöst vandra omkring i 
palatskomplexet. 
Nu är det kanske en överdrift att kalla det ett palats, 
ok’oarus arkitektur är relativt primitiv, snarast 
rörde det sig om ett stort system av låga hus och 
muromgärdade gårdar. Men det fanns en lägre nivå, 
en sorts katakomber inne i palatsklippan, och här var 
arkitekturen annorlunda, med egendomligt böljande 
korridorer och klotrunda öppna valv som vätte ut från 
klippsidan, rakt ned i havet. Väggarna var täckta av gul 
puts och mångfärgade bårder med stora orongohongo-
symboler, likt de Ikmo lärde mig på Moran. Alltihop 
kändes uråldrigt, och äldre och äldre ju längre in jag 
gick. Så nådde jag en liten kammare, utsmyckad likt 
ett ondskefullt kapell, med mörkblå väggar täckta av 
målningar av sjömonster och dansande skelett. Och på 
ett altare stod ett treögt människokranium av röd kristall 
och stirrade på mig. Jag hörde det tala till mig, hörde det viska mitt namn inuti 
mitt huvud, hörde ekon av döda människos stämmor. 
Det kändes som jag blev invaderad av en skugga som 
började växa inuti mig, och jag vet inte vad som hade 
hänt, om jag hade brutit ihop där och då, eller rusat fram 
och desperat försökt slå sönder kristallhuvudet, men 
innan jag fick svar på detta blev jag bryskt utsläpad ur 
rummet av en vakt. Hon tycktes försöka förklara för mig 
att det var tabu, att kvinnor absolut inte fick beträda 
det kapellet, och jag mumlade ursäkter, men var så 
distraherad av skuggan som nu tycktes släppa tag om 
mitt inre och försvinna, att jag inte ens tänkte på kung 
Hanno och hans nyckfulla och radikala straffmetoder. 
Men jag blev inte bestraffad, jag släpades bara tillbaka 
till banketten i darrigt och hispigt skick; för de andra 
tycktes det förmodligen som att ingenting nämnvärt 
hade inträffat. Men jag är nu övetygad om, att vart Ianos 
kristallkranium än vill föra oss, är det absolut inget 
ställe dit någon av oss borde åka, ens om det leder till 
kivanerna och deras odödlighetselixir. 
April XXVI  
Ett omvänt brudrov
Man kan nog utan att överdriva konstatera att vi lyckades 
förolämpa kung Hanno, förmodligen till den grad att han 
har skickat en flotta efter oss. Ni förstår, den sydliga ö 
som kallas Uko Ia , vår nästa destination, behärskas av 
Sai On, en avfällig furste som Hanno haft problem att 
tukta. Men kung Hanno hade med blod, svett och tårar 
lyckats tillfångata Fauwayo, en av Sai Ons söner, vilket 
nu skulle ge honom en stark förhandlingsposition. Som 
det visade sig var Ianos dock desperat efter fri lejd 
genom Sai Ons domäner, och kohandlade därför med 
Hanno om att byta till sig Fauwayo, och priset var… 
undertecknad (plus en spegel, en kompass, och tre balar 
sabriskt tyg). Hanno var mån om sin relation till Shakos 
mor, en framstående furstinna av något slag, och Shakos 
avsikter gentemot mig var visst dödligt allvarliga. Nu 
kunde det hela för min del ha slutat där, med att Ianos 
förrådde mig och bytte bort mig som ett stycke kött, och 
kanske… hade det varit bäst så. Kanske vore livet bland 
ok’oaru i Hannos lilla despotat bättre än vad som än 
väntar oss dit kristallskallen vill föra oss. 
Men vad lönar det sig att spekulera? Det var inte Guds 
vilja, än mindre Ianos. Han må stå under något mörkt 
inflytande, men han tycks fortfarande respektera 
mig och försvara mig. Så fort vi fått Fauwayo 
ombord Cairbrough bröt Ianos därför sin hemliga 
överenskommelse med Hanno, och vi satte omedelbart 
segel och lämnade Tiliquamwe bakom oss. 
April XXVIII  
Avfällingens öar
Ianos har nu slutligen anförtrott besättningen med 
åtminstone delar av sin plan; han höll ett passionerat 
tal om ett stort tempel vid världens ände, fullt av glömda 
skatter, och många ombord är nu entusiastiska och fulla 
av nytt mod. Ianos förklarade att templet omnämns i 
många legender och skrifter han tagit del av, men jag är 
skeptisk – jag är som bekant beläst för mina unga år och 
har då aldrig stött på referenserna Ianos hävdar. Jag är 
fortsatt mer eller mindre övertygad om att det är skallen 
och inget annat som nu vägleder vår expedition, och 
tycks nästan ensam bland besättningen i min oro. Sättet 
på vilket vi lämnade Hannos rike har knappast låtit 
mig vädja för Ianos om att vända om – vi undkom våra 
förföljares snabba båtar endast tack vare att vi nådde 
Sai Ons domäner innan de hann upp oss. I norr har vi nu 
bara döden att hämta, om vi inte undviker Usula genom Från och med nu i texten börjar 
fröken Coluimne använda lokala namn på olika öar, och det gör det väldigt svårt att avgöra exakt vart Ianos expedition seglade mot slutet; de öar som på våra sjökort kallas Ura och Imes tycks mig dock sannolika att ha besökts /Arigan

--- Page 16 ---
16att segla långt ut till havs. Jag, och vi alla, är med andra 
ord tills vidare fast på denna olycksbådande seglats, 
men jag väntar bara på att något litet ska hända som 
gör att jag kan övertyga Ianos att vända om. 
Hittils har det inte inträffat: trots Ianos ökande paranoia 
tog han beslutet att villkorslöst återlämna Fauwayo till 
hans far (jag hade trott att vi skulle behålla honom som 
gisslan), en chansning som förvisso kunde ha gått hur 
som helst, men onekligen tycks ha förtjänat oss Sai Ons 
tacksamhet och välvilja, och vi är nu hedrade gäster i 
hans läger, en muromgärdad bosättning som heter 
Hangakema. Det märks tydligt att denna ö är mindre 
rik och högstående än Usula, men här och där finns 
märkliga lämningar av överdimensionerad, monumental 
stenarkitektur av för mig okänd ålder. Jag frågade en 
ung, snäll kvinna vid namn Nua som talade en gnutta 
lohemiska, och hon menade, om jag förstod henne 
rätt, att ruinerna en gång uppfördes av sembrouthes, 
giganterna, som befästningar i deras eviga krig mot 
sarathiherrarna. När jag frågade henne var giganterna, 
som hon kallade fomowa, är nu, berättade hon att de lagt 
sig till dvala i grottor på havets botten, och att valarna är 
deras säd. (Döm mig inte, jag återger bara hennes ord!)
Folket i Hangakema verkar likt Hannos folk behärska 
orongohongo-skriften, men de har ingen litteratur, utan 
använder den mest för ceremoniella syften. Jag såg 
snarlika totempålar och tempel, och tatueringarna och 
utsmyckningarna är också liknande, trots avståndet 
öarna emellan; på denna ö tycks man mig dock väldigt 
förtjusta i fisk-motiv, och jag tror mig ha sett ett altare 
åt Rashin, en nordrön hajgud som somliga tror är en 
avatar av Raptari, höggudinnan i det fjärran fornriket 
Edron. Uko Ia har inga abobofåglar, men Nua lovade 
mig att akaze-fåglar lever i en dalgång inåt landet, så 
kanske är de inte försvunna trots allt. Jordbruket är än 
mer begränsat än på Usula, kanske för att den här ön 
är kallare och mer oländig, men jag har hittat spår av 
eroderade gamla odlingsmarker, som antyder att man 
odlade mer i forna dagar. Maten vi bjudits är primärt 
från havet, och liksom på Usula är helstekt solfisk och 
hajgryta populära rätter. 
Maj V  
Förberedelser för avfärd
Det är lätt att bli bekväma när man är firade hedersgäster, 
men Ianos tycks mån om att vi inte ska stanna längre än 
Sai Ons gästfrihet och goda humör räcker, och verkar 
sedan igår ha fått det han kom för – vägbeskrivningar, 
eller åtminstone vaga rykten, kring vår destination och 
vår fortsatta färd. Vi har fyllt på Zango och Cairbrough 
med mer mat och förnödenheter, varav Sai On frikostigt 
skänkt oss en del (annat bytte vi mot fajans och några 
armborst), men klimatet är såpass ruggigt att frukter 
varit svårt att uppbringa – infödingarna menar att det 
råder vinter, vilket är anmärkningsvärt då det rör sig om 
maj månad. Vi får därmed vara försiktiga framöver; jag 
är inte säker på om det var skörbjugg jag hade tidigare 
eller bara skeppsfeber, men det kan mycket väl haft att 
göra med att fruktförråden var tömda då, då alla goda 
sjömän vet att frukter håller en frisk. 
Gårdagskvällen avslutades med fest och dans i 
Hangakema, och Sai On talade vitt och brett om 
hur belåten han var att ha oss som allierade mot 
Hanno. Jag försökte att inte dricka för mycket, viss av 
erfarenheten från Sankt Tyndallsmäss, men sen tog 
vår kvartersmästare fram romen, och en massa av 
infödingarna trugade mig att dricka. Jag gjorde dock 
inte bort mig, i skarp kontrast till Komar som jag i 
dagbräckningen hittade i en yppig ok’oaruflickas bädd. 
Vår relation har sedan dess varit minst sagt frostig.ännu ett bortskrapat stycke här… /Arigan
Maj XIII  
Okända farvatten
Vädret blir allt kyligare, och jag har fått byta till 
klänningen jag hade när vi lämnade Calnia, som jag 
aldrig ens behövt packa upp ur kistan sedan dess. 
Vi har genomlidit både hårda regn och kalla vindar, 
och det kan inte nu sägas råda någon tvekan om att 
världens södra ände är lika frusen som den norra. 
Bland infödingarna här går många ännu nästan nakna, 
som på Usula, men tycks smörja in kroppen med fett 
för att hålla sig varma. Andra, i synnerhet kvinnor, bär 
fjädersmyckade koltar broderade med valfiskar och 
virvlar. Språket man talar är någon dialekt av ok’oaru, 
och männen vi mötte på Zoka Awa kände till Hanno och 
ansåg sig tillhöra hans välde; jag lämnas att förmoda 
att det är ok’oarus marina traditioner och sjödugliga 
farkoster som håller ihop Hannos utspridda rike. Sedan 
vi lämnade Zoka Awa har jag dock inte sett något tecken 
på Hannos inflytande, och människorna vi siktar blir allt 
färre och mer skygga. Utanför en liten ö som på våra 
sjökort saknar namn siktade vi en samling fiskare, och 
en kvinna ibland dem tycktes bära en sabrisk basker på 
sitt huvud. Detta påminde mig om det mystiska fartyg vi 
sett utanför Tiliquamwe, och jag påtalade saken för vår 
styrman, men infödingarna gav sig av åt alla håll i sina 
katamaraner innan vi kunde konfrontera dem. 
Våra sjökort är nu mycket bristfälliga, och Webengor 
och Komar har slitit med att korrigera dem efter bästa 
förmåga. Jag har vid varje tillfälle försökt ta reda på 
namnen på öar och anteckna dem på sjökorten, men 
Ianos intresse av detta är minst sagt svalt, och han har 
begränsat tålamod att låta oss loda djup och runda öar 
och studera deras geografi . Ianos verkar veta precis 
vilka landmärken han letar efter, och de och ingenting 
annat är nu hans mål. 
Vi siktade idag ett skepp som gått på grund mellan 
två skogklädda holmar, men det var inte en sabrier, 
snarare en tremastad vågridare, och många år gammal, 
härjad av vind och vågor. Ianos lät oss inte studera den 
närmare, men jag kan definitivt säga att den inte var 
av ok’oaru-härkomst, de har inga stora fartyg, och det 
kändes som ett olycksbådande omen. 
Maj XIV  
Zangos undergång
Jag blev sannspådd. I skymningen igår hördes en 
egendomlig klagosång bära över vågorna, och många i 
besättningen tycktes som trollbundna. Sångens upphov 
visade sig snart vara sju vackra ok’oaruflickor, alldeles 
nakna, som var strandade på ett rev. De vinkade efter 
oss och tycktes vara i nöd, men jag anade omedelbart 
oråd och blev väldigt illa till mods – situationen var för 
egendomlig, och den där sången hade inte frambringats 
av mänskliga stämmor. Ianos kom genast upp på 
däck, och efter en stunds grubblande gav han order Om jag ändå kunnat uppbringa 
dessa sjökort… Omständigheterna genom vilka jag förvärvade Coluimnes journal luktar emellertid drake, så att säga, och jag ville inte fresta min lycka genom att fråga om sjökorten, än mindre ruttboken, ni vet, “den som gapar efter mycket… ” /Arigan

--- Page 17 ---
17att ignorera flickorna och segla förbi dem, och mötte 
bara milda protester – flera verkade känna som jag. 
Detta gällde emellertid inte Zangos besättning, som 
var närmare flickorna, och mot Ianos order satte ut sin 
långbåt och tog dem ombord. Nu verkade det genast 
som att det inte var någon fara, och besättningen här 
på Cairbrough började klaga och ifrågasätta Ianos 
omdöme. Till allas fasa vände sig Ianos då gravallvarligt 
mot styrman Tibaut och gav honom order att ta en grupp 
män, gå ombord Zango, och dräpa de sju ungmöerna 
utan misskund. Tibaut tycktes motvilligt beredd att lyda, 
men andra protesterade våldsamt och högljutt, medan 
Ianos såg allt mer desperat ut. 
Sedan hördes skriken från Zango. Det var såpass mörkt 
nu och jag var såpass rädd att jag inte kan redogöra för 
exakt vad jag såg, men över hela skeppet utspelade sig 
ett blodbad, där utmärglade, fiskliknande monster med 
stora huggtänder och klor jagade ned besättningen och 
slet dem i stycken. Matros Dunmon kastade sig i havet, 
men en av de förvridna sjöjungfrurna följde efter, och 
med ett gurglande skrik jag aldrig kommer att glömma 
drogs han ned under vågorna. Med avslutat värv dröjde 
monstrena kvar på Zangos däck och kalasade på sina 
offer, och började återigen stämma upp i sin onaturliga, 
trollbindande sång. Snart såg det åter ut som sju 
fagra ungmöer som satt där i skymningsdunklet, men 
insmetade med inälvor och blod. 
Ianos var nu en av få som fortfarande var sansad, och 
såhär i efterhand anar jag varför – dolt under sin mantel 
kramade han kristallskallen som den vore ett flickebarns 
docka. Tibaut agerade som somliga män gör när de får 
panik, det vill säga viftade med sitt svärd, och ville åka 
över och dräpa monstren och återbörda Zango. Men 
både jag och Ianos kunde se att vissa besättningsmän 
redan, mot all jordens rimlighet, börjat lystra till 
drömsången, så vi satte skyndsamt segel och gav oss 
av. Innan avståndet blev för stort avfyrade Tibaut och 
Komar några brandpilar mot Zango, men det hade 
regnat tidigare under dagen och flammorna fick inte 
fäste.
Maj XVI  
Ingen återvändo
Med Zango i färskt minne har jag återigen konfronterat 
Ianos angående mina onda aningar om kristallhuvudet, 
och mer eller mindre bönat och bett om att vi ska vända 
om. Det gick… inget vidare, och jag har nu en rejäl blåtira 
som lön för mödan. (Har sagt till Komar att jag råkade 
snubbla på däck, så han inte blir galen och gör något 
överilat. För övrigt är jag fortfarande arg på honom efter 
Hangakema). Jag har i svagare ögonblick lekt med tanken 
på att anstifta ett myteri, men det tycks utsiktslöst; 
både Webengor och Tibaut är handplockade av Ianos 
och obrottsligt lojala, och många (alla) i besättningen 
är självfallet betydligt mer luttrade och orädda än mig, 
och därtill alltjämt lockade av Ianos målande vision om 
skattfyllda tempel. Tyvärr, Coluimne… ingen återvändo 
för dig. Förstår du nu att kvinnor inte har till sjöss att 
göra? 
Det finns fortfarande infödingar i dessa farvatten, 
men de är mycket tillbakadragna och egendomliga; i 
dagbräckningen såg vi en mindre grupp med spjut och 
bisarra masker stå på en strand och iaktta oss, men 
så fort solen gick upp försvann de in bland klipporna. 
Vädret är mulet och kyligt och det är oroande nog nästan 
vindstilla. Inifrån skogen på ön vi mer eller mindre krälar 
förbi hörs högljudda, hotfulla sånger på ett språk som 
i bästa fall är en förvriden avart av ok’oarus mjuka 
tungomål. Maj XVII-XVIII  
Fler förluster
Under förmiddagsvakten siktade vi, sedan den envisa 
morgondimman lättat, vad som måste ha varit ett av 
de landmärken Ianos letat efter – ett berg vars topp 
uppvisade en stor hålighet, tvärs igenom, så att himlen 
kunde ses på andra sidan. Med Ianos nästan sprudlande 
av entusiasm ägnade vi återstoden av dagen åt att 
utforska öns kust, och väl efter mörkrets inbrott kunde 
vi se märkliga blågröna eldsken. De tycktes dansa bland 
vegetationen bortom stränderna, och när vi iakttog 
dem i kikare anade en skarpögd sjöman siluetten av 
ett råsegel-riggat fartyg som möjligtvis kan ha varit en 
sabrier, dolt i mörket i en djup vik. På Ianos order seglade 
vi in i viken för att undersöka saken närmare, men 
angreps då plötsligt av infödingar i kanoter, som närmat 
sig i skydd av mörkret, och nu översköljde oss med en 
skur av spjut. Flera av infödingarna tog sig snart upp 
på Cairbroughs däck, där en våldsam strid utbröt. Jag 
försökte gömma mig men en vitmålad häxmästare i en 
grotesk trämask hade ögonen på mig i något ondskefullt 
och perverterat syfte, och det var bara genom Guds 
försorg som han fälldes av en förlupen armborstskäkta 
innan han lyckades släpa mig till sin kanot. 
Vårt sabriska stål drev snart iväg angriparna, men vi 
tvingades segla åstad med oförrättat ärende, och priset 
för segern var dyrt. Bland de stupade fanns min vän 
Webengor, som fått ett klubbslag i huvudet och inte gick 
att rädda. Trots hans kätterska vanor ber jag för hans 
själ, att Daak ska välkomna den i sitt rike. Jag vet inte 
om jag fortfarande är uppskakad eller bara modfälld och 
ledsen, men mina händer darrar och jag gråter så att jag 
inte förmår skriva mer just nu. 
Maj XVIII, dagvakten
Jag brukar som bekant inte skriva mer än en sida per 
dag, men jag kan inte sova. Gryningen är snart här, men 
de blågröna irrblossen har förföljt oss ut på vattnet, 
bara precis så långt bort att det är omöjligt att utröna 
deras upphovskälla. Vi har dock en stadig nordanvind, 
gör minst tre knop, och Ianos verkar mer beslutsam än 
någonsin. Är vi nära vårt mål? 
Jag har nu officiellt läst ut alla böcker på skeppet, 
inkluderat “ Mandagor och Thelesso” som är skriven 
på tvåtusen år gammal lohemisk tetrameter. Gud, jag 
saknar civilisationen. All min äventyrslystnad och 
upptäckarglädje håller på att falla samman i aska. Jag 
var så stolt att jag fick följa med på detta, så lycklig att 
lämna vintermörka Consaber… men nu längtar jag bara 
hem så mycket att hjärtat håller på att brista. 
Maj XIX, första vakten
Kan fortfarande inte sova, varje gång jag försöker ser 
jag för mitt inre öga blod och fasor; Faradan säger att jag 
ser ut som en liten zombi (inte roligt), och har gett mig 
någon form av medicin att dricka. Den smakade värre 
än garum, men det var bara att svälja. Är lite snurrig 
och dåsig nu, har dessutom ont i magen (dambesvär) och 
ögat (blåtiran), och allt känns eländigt. Anar skuggor 
som rör sig i varenda vrå. Faradan bad mig pyssla om 
Joscelin, som varit sjuk sedan Zangos undergång, och 
han låg och yrade, sade saker på egendomliga, okända 
språk han inte borde kunna (han är bara en fiskarson 
från Brelsest), och vid ett tillfälle när jag dåsade till lät 
det som att han yttrade något med en spröd, kvinnlig 
stämma, vilket genast gjorde mig klarvaken och ängslig 
igen. 

--- Page 18 ---
18Maj XIX, förmiddagsvakten
Fick äntligen sova, men sömnen blev inte långvarig. För 
Joscelin hade lystrat till sången, och sirenen krälade ut 
från hans dröm och tog hans köttsliga kropp i besittning. 
Medan jag fortfarande sov antog monstret som varit 
Joscelin min gestalt, och i skepnad av väna lilla Coluimne 
förledde det två matroser och dräpte dem. Men någon 
eller något (kristallskallen?) genomskådade monstrets 
chimär, och hon antog sin sanna form och kastade sig 
i havet, sårad av besättningens yxhugg och dolkstötar. 
Jag väcktes bryskt då man försökte bekräfta att jag 
inte blivit dödad, och jag hörde tumultet på däck och 
varelsens onaturliga skrik, och efter det kommer jag inte 
kunna somna om oavsett hur mycket medicin Faradan 
stoppar i mig. Men det värsta av allt är att jag nu vet 
att tingesten som en gång var Joscelin fortfarande finns 
därute, ruvande i mörkret under vågorna. 
Maj XX, första vakten
Fortfarande förföljda av blå irrbloss. Fortfarande ingen 
sömn. Försökte få Komar att trösta mig, men han är 
arg över något. Vet inte vad. Förstår inte, orkar inte. 
Saknar frukt och varma hav och myllret av liv och färg 
på gatorna i Garandor. Saknar mina systrar, saknar 
Webengor, och känslan av att världen hängde ihop och 
var spännande och vacker. 
Maj XXI, första vakten
Är vi framme? Kan knappt tro det. Dimman lättade 
och blottade en kust som inte såg mycket annorlunda 
ut från de stormpiskade klipporna på Varney, frånsett 
fullständig stiltje och kuslig tystnad. Spiror av sten reser 
sig ur havet och ramar in kusten likt spetsarna på en 
krona. De få träd jag kan se bär alla spår av eld, som 
av blixtnedslag, och stränderna är nästan täckta av 
uppsköljt slamm, tång och bråte. Det är som om det 
ofta rasar fruktansvärda stormar här, men av någon 
anledning är allt nu stilla. Långbåten fick bogsera 
Cairbrough till en bra ankringsplats; fåglar sitter tysta 
på klipporna och iakttar oss. När mörkret nu fallit anas 
ett svagt, spöklikt ljussken från öns innanmäte, men 
det övertrumfas helt av de blossande blå ljusen ute på 
havet omkring oss. Ianos har beodrat att vi ska vänta 
tills gryningen med att gå iland, och jag vet inte hur jag 
ska stå ut. Har fortfarande knappt fått en blund, är yr 
och har ingen aptit och kan fortfarande inte bli kvitt min 
melankoli. Manskapet är hoppfulla men jag vet, jag vet, 
att något är fruktansvärt fel, Gud, jag är så rädd. Maj XXI, förmiddagsvakten
I gryningen förrättade vi mässa, varpå merparten av 
oss gick iland för att leta efter kivanernas tempel. Allt 
är alltjämt stilla och solen kastar långa skuggor över 
ett ödsligt landskap. Vi passerade en lund av uråldriga, 
spruckna tawtema-träd, och följde sedan en stig kantad 
av blågrå monoliter. Skallen vägledde oss, som om den 
varit här förut, eller kunde känna av öns oheliga krafter. 
Vi fann döda kroppar; människolika, men sönderbrända 
av en väldig hetta, med rustningar smälta runt svartnade 
ben. Klippor är spruckna och jorden uppsliten och träd 
söndertrasade och omkullvälta, som om här skett en 
väldig batalj mellan titaniska krafter. Långt om länge 
nådde vi öns hjärta, och fann där tempelporten, och det 
ruttnande kadavret av en blodröd drake så stor att jag 
knappt förmår göra en uppskattning – aldrig förr har 
jag tyckt att sir Verduhrakh är liten. Mitt huvud känns 
så tungt, synen så svindlande, stanken så vämjelig och 
så genomträngande. En hord av fiskmåsar sliter i det 
titaniska monstrets döda kött, och bakom dem templet… 
hur beskriver man de färgerna, väggar resta av namnlösa 
varelser i tidernas morgon, kristall frambringad rakt ur 
drömmarnas rike? Det här kan inte vara Kiva, det är fel… 
det är fel. 
Maj XXI, middagsvakten
Försökte stoppa allt, ta skallen från Ianos, skrika att 
vi måste vända tillbaka. Kunde känna mörkret komma 
krypande från porten. Bara Faradan verkar känna 
som jag, och han är en feg stackare, har jag nu bittert 
fått erfara, har inte ett uns av höviskhet i sin eländiga 
pereiniska kropp. Alla andra är med Ianos. Blev slagen 
igen, Ianos slet kristalltingesten ur min famn, tog hårt 
om min handled och drog mig med in genom templets 
kollapsade port, in i de tysta hallarna. Först nu tycker 
Komar synd om mig och försöker trösta, men jag vill vid 
Yamo och Malgoarh inte veta av honom längre. Jag vill 
inte vara här, jag vill inte vara här, Ianos! Varför lyssnar 
han inte på mig? Skallen förleder oss, varför kan han inte 
förstå? 
Maj XXI, eftermiddagsvakten?
Är allt så här gigantiskt? Labyrintiskt, böljande, icke-
gazerbiskt, likt inälvorna på en väldig best, stöpt 
ur kristall. Finns kivanerna, finns sarathiherrarnas 
livselixir; blev de alla slukade av havet? Ianos ger inte 
upp, skallen ger inte upp. Gamla statyer, bevingade, 
treögda; vad är de? Féer? Demoner? Kivas kopalfurstar? 
Har sett orongohongo, massor, så kanske… kanske finns 
den här, porten till deras boning. Men också annan skrift, 
ser magisk ut; Sian-runor ? Kanske har Namtar’ulub 
inte ljugit för oss? Vi kommer hitta rätt, innan ljuden… 
kommer ikapp oss, det måste vi göra. Har bett Komar 
hålla min hand ändå. Men… han är borta. Drakrunor? /Arigan
detta tror jag är ett gerasiskt 
namn och därför kanske en referens till kristallhuvudet, men efter detta är Coluimnes sista ord tyvärr rena mysterier för mig.  /Arigan

--- Page 19 ---
19Maj XXII ?
En fontän, kristallklar. Badade. Låt dem stirra; måste 
bli av med allt blod. Tårarna vill inte sluta. Coluimne, ta 
dig samman, du behöver bara komma ut, nå Cairbrough. 
Tibaut är stark och modig, han dräpte en… eller hur? 
Men… men den barfota mannen…
han visste att det skulle gå så här, han förföljde oss, visst 
gjorde han? Offrade oss? För elixiret? För det tomma 
podiet? Eller är fontänen… Tror Ianos är helt förlorad 
nu, måste bli av med skallen… måste. Allt den ville… var 
att komma hit… ?
?
Kan inte längre hitta någon. Men ensam är ju stark, eller 
hur? 
… 
Blod på klänningen igen. Vems? Mitt? Nej… skeppspojken. 
I hörnet där… 
… 
Allt omkring är så stort, jag är så liten. Så tyst. Men 
jag vet att de finns därute. Borde jag inte ha druckit? 
Kan höra… mina egna drömmar. Kan se… så ensam, så 
hjälplös. Gud, rädda mig, jag vill inte dö. Jag vill inte dö. 
Jag vill inte dö. 
Arkipelagen, sakerna jag sett, folken, underverken. 
Ånger? Kanske. Men bortgift i Consaber, föda, lyda? 
Nej, ville skriva… ville resa. Klokare än jag trodde, men 
missade något… i skrifterna, på Tumar. Kanske kunde 
jag… lösa också denna gåta, om jag hade… modet, och 
styrkan. Kanske… måste fortsätta gå, inte sitta här. Så 
rädd, men… inte skadad. Kämpa, Coluimne, bit ihop. 
Det finns guld här. Som jag inte kan göra något med. 
Guld från havet, guld från titanens sal, vem, vad, som än 
beträdde dessa hallar… behövde inget guld. Vad tog de 
då? Kan jag… köpa min frihet? Nej, nej, måste tänka klart 
nu. Hur lång tid kan jag ha… ? Dagar? Veckor? Väldigt 
hungrig, så, dagar? Den barfota mannen behöver inget guld, minst av alla 
dödliga… så vad… vattnet? Rädd för döden? Kanske. Men 
vad hjälper det mig nu? 
Kan jag hitta Namtar’ulub? Hur? Så stort, så svårt. Så 
svag. Men den kunde… visa mig vägen, innan sakerna… i 
dunklet… innan de… . Gud, rädda mig. 
Gick ut i min dröm. I drömmen är jag trygg, kan förjaga 
skuggorna, hitta rätt? Nej… någon… något… har stängt 
porten. Annan väg? Kanske i drömmen? Men vill 
inte drömma om detta, vill drömma om solsken och 
paradisfåglar och bibliotek och varm choklad och 
kramar. Tror jag stannar i min dröm. 
Gilani sade: “Väggar av kristall går inte att rispa, dumma 
flicka”.
Jag sade: “Men golvet går, ska bara rista datum… utan 
tid faller världen”.
Kronokraterna sade: “Tid är endast förgänglig prakt, 
höljt av sfärernas cykler i evig natt”. 
Så sade Mörkrets herrar: “Natten stundar, världen är 
vår”. 
Jag sade: “Men livet och glädjen får ni aldrig”. 
tolv dagar? femton? Kopalfurstarnas bestar skrattar åt 
mig nu. Kan inte sova, kan inte stanna i drömmen. Så 
trött. Så hungrig. 
Coluimne klagade: “Inget mer bläck, kan inte skriva”.
Rarato sade: “Låt blod bli ditt bläck, låt hjärtslag bli ditt 
skapandes låga”. 
Coluimne gnällde: “Jag vågar ej, fruktar ännu smärta”. 
Rarato sade: “Med smärta skulle du fött dina barn. Med 
smärta känner du den Himmelska elden”. 

--- Page 20 ---
20“Nej mor, jag ska skriva om hela livet, om hela världen! ”Mor sade: “Du skriver så fint, Coluimne mitt hjärta. Sluta aldrig skriva.”Så trött nu.
Har inget mer att skriva med. Det vill inte rinna. Ayedwara-Osi, ärkemagikerna, de byggde sitt högsäte i Karu Vidándra (?)… på Luberos, men 
inget kan väl leva på Luberos? Jag kunde känna Luberos… i min dröm… Vyfen Tremornes 
expedition var där… ett sekel sedan… eller igår? Tiden… borde utplåna såren, men förmår 
inte… om världen är ett öppet sår. Allt flyter samman. Kändes det så här för dem, för 
Tremorne? Var det så plågsamt? Var tystnaden så… Varför kan jag stava till Abububombwe’kwema?Värdshuset Grå tunnan i Goron har arkipelagens bästa fiskgryta. Vi borde ha åkt till Goron… 
Shunafolket på Elos kom upp från underjorden genom en helig grotta som heter Sigangli, och 
det är där alla de döda läggs till vila. Om fara hotar vaknar de döda och stiger upp ur Sigangli 
igen, för att skydda dem… köpte en klänning av elosisk linnebatist i… Garandor? Saknar den, 
finaste plagget jag hade… om jag ska dö, så ville jag bära… Undrar om Cynwë och Céleste mår 
bra? Akamador är nog varmt så här års. Akamador är en gammal ebhronitisk koloni, visste ni 
det? Dess drottning är ättling till tarasharen… Neos… något… ebhronitiska namn så svåra, jag 
glömmer. Arkipelagens drakar är Menehezeth, gåvogiverskan, Huhuemate, de fallna stjärnornas 
väktare, Stormflodens herre, som fördrivits, Djahiriwâtea, den förbjudna visdomens 
rådare, samt Den fallne titanen vid Världens ände. Maharathaïms hemliga högsäte heter Oió Quenque. Det ligger östan 
om sol och västan om måne, och därLohemerna anser sig vara arkipelagens självklara ledare, men deras ö har aldrig återhämtat sig 
efter… var det Furstarnas lustgård? Ebenholtzkriget? Minns inte… De borde sluta gnälla om 
det någonsin ska bli ordning på Fraktionen. Minns inte om jag skrev om lagmännen, Arkipelagens riddare. Det borde jag ha gjort… Ahia Noku är sötpotatisens gudinna hos awane. Skulle bra gärna äta en sötpotatis… Thelesso var en melusin, men trots sin kärlek längtade hon tillbaka till vågorna och korallreven, 
och övergav den mänskliga världen. Jag hatar lohemisk tetrameter. Berättade jag? Lohemiska skrivs ibland med tengrim, mûhadinernas skrivtecken. Tarasharerna glömde kvar sina kronor i Arkipelagen, men Nimrod gav inte upp, ty han var bunden vid sin blå pärla. Jag hade kunnat äta en sån där snigel nuCharankahet skapades av Stentyrannen för att jaga Makea till världarnas ände. Garandor vilar på ruinerna av Sol Samra, och det tros att rester av sarathiherrarnas högsäte finns kvar, 
djupt under stadens katakomber. Coluimnes viktiga fakta om Stora arkipelagen (förlåt färgen, har inget bläck): 

