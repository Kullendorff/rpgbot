Source: kampanjmaterial-kinanean-oro.pdf
--- Page 2 ---
2
Kinané’an oroHistoria
Kinané’an oro grundades av en sanarikvinna vid namn 
Ersyneve. Under sin ungdom vandrade hon över världen 
med sin mentor och studerade de olika kulturerna 
och traditionerna. Hon besökte det coloniska imperiet 
under dess sista dagar av förfall och fann där platsen 
där Kinané’an oro senare skulle grundas: en otillgänglig 
dalgång som mejslats ut av bergens smältvatten. Det som 
gjorde den unik var dock de naturliga grottorna och 
den kraftfulla biotropiska nod som gjorde att växterna 
frodades. Hon bevarade platsen i sitt minne och 
återvände hem och tillbringade många år i Sunariskogen 
där hon slutligen blev en medlem av Liljans råd. Tiden 
för den stora förbittringen kom och ett krig mellan 
alverna hotade. Framtiden för självaste världen tycktes 
oviss och konspirationer fanns överallt. Ersyneve talade 
då till sina följeslagare att de skulle finna en annan plats 
där de skulle kunna upprätta sitt nya högsäte – skilda 
från de andra i sin stam. Smäckra skepp seglade över 
havet till Thalaviken. Det coloniska imperiet hade just 
splittrats och inga av människorna märkte i förvirringen 
den lilla alvflotta som seglade upp för floden Pera och 
tog sig till platsen där Kinané’an oro skulle grundas. 
Hårt arbete stundade. Sanarialverna var själv tvungna att 
utföra sina bestyr men fler och fler anslöt sig till dem 
över havet. När det nya riket Thalamur märkte att de 
hade inkräktare på sitt område så sände de dit soldater. 
Det blev dock aldrig en väpnad konflikt då Ersyneve 
genom sin diplomati lyckades övertala generalen att krig 
var av onödan – samt att deras fäste var för oåtkomligt. 
Några år senare så slöts ett avtal mellan Thalamurs 
dåvarande magikrater och alverna att dessa fick marken 
i bergen i utbyte mot magiska hemligheter. Alverna var 
dock tvungna att svära att de skulle hålla sig för sig själva 
och inte blanda sig i rikets politik eller konflikter. 
Tiden gick, Ersyneve blev allt mer inåtvänd och dog i 
stillhet, hon är dock ihågkommen som den visaste av 
ledare. Även om de flesta alver fann sig i att leva i en 
innesluten värld så fanns det de som hungrade efter 
världen utanför och lämnade fästet. En av dessa, Lytesse 
Visanni, blev upptagen i det thalaskiska rikets politik 
och kom att bli en av magikraterna.Hon ledde sedan ett uppror och befriade en provins och 
gjorde den till sin egen – därefter sände hon språkrör 
till sitt gamla hem för att diskutera ett samarbete och 
ett stöd från dem ifall Thalamur skulle anfalla. Hon 
fick dock inget svar. I Kinané’an oro vill man inte 
riskera säkerheten och håller sig utanför dessa tärande 
konflikter, man har inte råd att bli fiende med Thalamur.
På senaste tid har en drake kommit till bergen, den 
omnämns som Khakra men har ännu inte gjort något 
närmande mot alverna även om närvaron har gjort dem 
mer vaksamma. 
Omgivningen
Bergskedjan i västra Pereine är svårframkomlig och vådlig. 
Klippblock och stenbumlingar bekläder sluttningarna 
och gör resande problematiskt, med riddjur praktiskt 
taget omöjligt. Sorgetallar, enbuskar och blekt starrgräs 
utgör det mesta av växtligheten. Här och där flödar 
små bäckar som övergår till älvarna Thera och Peren 
som möts i en älvfåra och färdas ut mot Thalaviken. 
En låglänt skog har brett ut sig nedanför bergskedjans 
östsida. På västsidan breder de ödsliga Gastmarkerna 
ut sig. När kvällen sänker sig kryper dimman upp från 
låglanden och kläder dalgångarna i ett mjölkvitt töcken. 
Bergskedjan utgör en naturlig gräns mot riket Thalamur 
och få människor lever där. Vissa delar undviks helt och 
hållet då dessa är kända som alvernas domäner.
Till älven Peren leder en numer uttorkad och snårbeväxt 
flodfåra som kommer ned från bergen. Invid denna reser 
det sig en överväxt monolit med inhuggen thalaskisk 
skrift. Vind och regn har nött på stenen men man kan 
uttyda att dalgången i bergen ovan är alvernas domäner 
och att dessa är förbjudna att beträda. På andra sidan 
monoliten är det inristat på felya att området utanför 
dalgången tillhör Thalamur och att det rikets lagar gäller 
där. 
Efter älven Peren kan man på sina ställen finna resterna 
av smäckra skepp som för längesedan murknat samman 
och vars trasiga skrov likt skelettdelar sticker upp från 
botten och bland strandvassen.
I de fåtaliga byar som ligger i bergens närhet kan man 
få höra sagor om alverna som sägs leva uppe bland 
klipporna men få, om någon, har ens sett en alv eller 
varit uppe i denna otillgängliga trakt. I det som numer räknas till västra Pereine ligger det isolerade alvriket 
Kinané’an oro. Det bildades strax efter det coloniska imperiets fall av en 
utbrytargrupp sanarialver som lämnade Sunariskogen och sökte sig över 
havet till ett nytt hem. Kinané’an oro är en fästning, till stora delar un -
derjordisk, som ligger i en svåråtkomlig dalgång uppe bland bergen. Här 
lever alverna isolerade i väntan på en tid av fara och konflikt som deras 
numer bortgångna ledare Ersyneve varnade för. De försöker ha så lite 
att göra med omvärlden och sina forna fränder som möjligt och bland de 
flesta människor och alver är de nästintill bortglömda.Kinané’an oro

--- Page 3 ---
3
Kinané’an oro
Fästet
Kinané’an oros hela syfte är att vara ett fäste som är 
självförsörjande och kan överleva utan något som 
helst samröre med omvärlden. Det är välbevakat och 
otillgängligt. De som försöker ta sig till det över bergen 
finner att alverna under århundraden tämjt naturen och 
i alla dalgångar växer nu giftiga törnesnår. Dessutom 
känner de alviska soldaterna väl till terrängen och 
dagligen så vandrar tysta gråklädda trupper uppe bland 
klipporna på jakt efter inkräktare. Som sista utväg kan 
alverna barrikaderas sig i underjorden om deras försvar 
fallerar men den armé som försöker erövra fästet kommer 
att få betala ett mycket högt pris. 
Ravinen (1)
För att ta sig till dalen måste man färdas upp efter en 
sedan länge torrlagd flodfåra. Den forna floden har 
skurit genom berget likt en vass kniv men vattnet har 
slipat stenar och bergsväggar i mjuka rundade former. 
Här och var finns djupa hål som stenar mejslat ut under 
vattenströmmarnas kraft; dessa är nu vådliga och ser man 
inte var man går kan man lätt falla ned i något av dessa. 
Tidigare var de övertäckta med plankor men dessa har 
sedan länge murknat sönder. När man närmar sig fästet 
tornar bergssidorna upp sig på vardera sida likt höga, 
släta väggar. Här finns dolda skottgluggar från mindre 
grottsystem ur vilka alverna kan beskjuta eventuella 
inkräktare. Ravinen slutar vid en mur vars port är av 
järnbeslagen svartgran. Bakom muren reser det sig två 
vakttorn som alltid är bemannade. Odlingsmarken (2)
När man kommer in i dalen öppnar sig ett vackert 
bördigt landskap som bryts av utav en sjö som skapats 
av ett forsande vattenfall från de nordliga sluttningarna. 
Landskapet öster om sjön är uppodlat och på de platser 
där sädesslag och rotfrukter inte breder ut sig betar 
boskap i sina hagar. De fåtaliga byggnaderna på dessa 
marker är till största del ladugårdar och redskapsbodar 
men de är så vackert byggda och med sådana sköna 
dekorationer att de skulle kunna tillhöra den rikaste 
av adelsmän. Överallt spirar livet, och livet är starkare 
än på andra platser – svampar växer sig väldiga vid 
bergssluttningarna, vildhallon blir stora som plommon 
och äppleträden ger flera skördar per år. Till och med 
boskapen verkar friskare, starkare och större än vanligt. 
Vid sjön ligger ett flertal mindre bodar och vid bryggor 
ligger allt från smala båtar till flatbottnade pråmar. 

--- Page 4 ---
4
Kinané’an oro
Sjön (3)
Dalen delas på mitten av en sjö. Från den norra 
bergssluttningen störtar det ned ett brusande vattenfall 
vars vattendroppar ger liv åt regnbågar under soliga dagar. 
I de södra delarna är sjön lugnare och här flyter stora 
näckrosor och näckrosblad på ytan. Invid stränderna och 
den höga vassen kväker grodor och sjöfåglar har där sina 
nästen. Det finns ett mindre bestånd av fisk som alverna 
planterat dit, de rör sig likt glimmande silverpilar strax 
under ytan. Ur sjön reser sig en klippig ö med många 
naturliga håligheter och undervattensgrottor. I ett torn på 
ön finns ett astronomiskt laboratorium med ett mindre 
teleskop och härifrån studeras stjärnorna under molnfria 
nätter i väntan på tecken om mörka tider. I ett ståtligt 
mausoleum i svart marmor beväxt med klängrankor 
ligger fästets grundare, Ersyneve, i sin svarta sarkofag. 
Färska blommor läggs varje nymåne runt hennes sista 
viloplats och sorgesånger ekar mellan bergsväggarna. 
Västerstrand (4)
Detta är alvernas boning, en kopia av Sunariskogen som 
de lämnade bakom sig. Närmast stranden reser sig 20 
höga vakttorn i blekgrå sten som skimrar i månljuset. 
Förutom sina bågar har alverna även byggt kraftfulla 
kastmaskiner som kan ödelägga praktiskt taget allt på 
östra stranden med sina precisa projektiler. Nattetid 
lyser ett silversken från förtrollade kristaller på tornens 
tak och dessa speglar sig i sjön likt starka stjärnor och 
vakternas skarpa ögon kan med hjälp av detta upptäcka 
eventuella inkräktare som i hemlighet försöker ta sig 
över sjön. Längre upp på stranden som kraftigt sluttar 
uppåt reser sig ståtliga skogar av serineträd, vars frön tog 
med vid färden från Sunari, men man kan även finna 
ekar och törnbuskar. Trots att det är välplanerat så känns 
det vilt och naturligt och när man vandrar mellan träden 
kan man nästan glömma att man är en fånge mellan 
höga, kalla, klippor.Här och var är flervånings stenbyggnader uppförda 
dekorerade med reliefer föreställande rankor, lövverk och 
statyer av visa alver som döden har hunnit ikapp. Det är 
dock endast ett fåtal alver som lever i dessa byggnader, de 
flesta är till för alla att beträda, skrivstugor, vävkammare, 
alkemi-torn samt platser för eftertanke.
Fästet (5)
I den västra bergssidan ligger alvernas fäste, deras stad 
och hem. Den är inrymd i naturliga grottor som vidgats 
för att ge plats åt alla invånare. Utifrån syns inte mycket 
av staden, endast höga och smala gluggar som släpper in 
ljuset och här och där balkonger och terrasser varifrån 
man får en utsikt över hela dalen. Inuti berget reser 
sig högra och smäckra byggnader upp mot stentaket 
som hålls uppe av naturliga pelare och förstärkts med 
valvbågar. Från västra väggen slår dagsljus in genom 
långsmala gluggar och reflekteras med silverspeglar, 
nattetid letar sig månens bleka sken in. Det är dunkelt 
men magiska kristaller lyser upp de mörkaste platserna 
och överallt syns reflektioner. Alverna har utsmyckat 
byggnaderna med silverinlägg, ädelstenar, mineraler och 
kristaller. Rännilar av vatten från bergsskrevorna leds till 
dammar vars botten är täckt med släta, bleka, stenar. Det 
blänker överallt och för den girige är platsen ett eldorado 
där förmögenheterna ligger framme för vem som helst 
att ta för sig. Alverna finner dock föremålen sköna men 
då pengar inte har någon betydelse för dem på denna 
plats så har de heller ingen girighet i sina hjärtan. Det 
är likt att vandra i en väldig helgedom som lyses upp av 
stilla sken. Det är en andäktig tystnad som endast bryts 
av lågmälda röster, porlande vatten och ljuv musik. Trots 
känslan av frid och stillhet är fästet till för att försvaras. 
Porten som leder in är massiv och skottgluggarna otaliga. 
Även inne i fästet kan de enskilda husen försvaras från 
de översta våningarna och de gångar som leder ned 
till de lägre nivåerna är alla belägna så att de skall vara 
lättförsvarade och enkla att försegla. 

--- Page 5 ---
5
Kinané’an oro
Fästets djupare delar
Kinané’an oro sträcker sig djupt ned i berget, mot dess 
själva rötter. De flesta alver besöker sällan dessa platser 
utan håller sig till de övre delarna. Samtidigt är djupen 
viktiga för dem då de innehåller rikedomar inte bara i 
metaller och mineraler utan även i föda. 
Bostadsdelen (A)
Det är på denna plats som alverna lever, här är deras 
magnifika stad uppförd i väldiga grottor som lämnar en 
himmel över deras huvuden. 
Avsatserna (B)
Naturliga grottor har byggts ut med flertalet kammare 
och luftiga utrymmen. Själva huvudgrottan är väldig, 
likt en tratt försvinner den ned i djupet och vindlande 
trappsteg har blivit uthuggna efter dess sidor och leder 
nedåt. Om fästet blir anfallet och alverna inte klarar 
av att hålla fienden borta så är meningen att de skall 
ta sina viktigaste ägodelar och retirera till denna plats. 
Förberedelser för detta gjordes för århundraden sedan 
och numera står rummen tomma, kalla och öde i väntan 
på en tid av fara. Portarna som leder upp till ovandelen 
av fästet är väldiga och kan blockeras permanent genom 
att slå undan stöttor och orsaka ett ras. Endast ett fåtal 
alver besöker denna fuktiga och kalla plats och endast 
för att se efter dörrar och passager så att de fortfarande 
är funktionsdugliga. 
Gruvorna (C)
Alverna har funnit en mycket rik del av berget, i 
synnerhet en silver- och en järnåder som löper parallellt 
med varandra. Alverna bryter här de metaller de behöver 
för att förse fästet med råvaror. Gruvgångarna har växt 
fram under mycket lång tid, vissa har rasat samman, 
andra har blivit dekorerade med utsmyckningar och 
statyer av arbetare som haft tid över för lite förströelse. 
Då alverna endast tar det de behöver och när de behöver 
det så står under långa tider gruvbrytningen helt still. 
Avgrunden (D)
Invid gruvorna öppnar sig åt väster en enorm naturlig 
grotta med väldiga droppstenar, golvet är på många 
platser täckt av meterdjupt vatten ifrån vilket droppstenar 
och vassa klippor reser sig.Få har begett sig ut för att utforska detta väldiga tomrum 
då det inte tycks inhysa något annat än kyla och väta. 
Men det löper till det schakt som tar sin början vid 
avsatserna, försvinner förbi gruvorna och ned i djupet. 
Vad som finns på botten, eller om det finns en botten, 
vet man inte. Ingen har försökt ta sig ned i djupet. Endast 
det avlägsna dånet av forsande vatten går att utskilja och 
släpper man ned en fackla så tonar ljuset bort till en 
liten prick för att sedan försvinna. Restmaterialet från 
gruvorna sänds ned i schaktet samt allt annat skräp från 
fästet. 
Dammen (E)
Genom denna grotta som är fylld med flera meter vatten 
rinner utloppet från sjön i dalen vidare ned genom 
berget och ut mot havet. Skickliga alvingenjörer lyckades 
konstruera en väldig dammekanism som gör det möjligt 
att leda om vattnet, eller eventuellt begränsa hur mycket 
som rinner bort från sjön. Alverna leder om en del av 
vattnet för att bevattna odlingsgrottorna. I nödfall kan 
man minska utloppet av vattnet så att sjöns vatten stiger 
och dränker den östra sidan av dalen vilken är lägre 
belägen. 
Odlingsgrottorna (F)
I ett nätverk av odlingsgrottor försöker alverna få fästet 
att producera nog med mat i underjorden för att bli 
självförsörjande. Än så länge lyckas det inte helt och 
hållet och man är fortfarande till viss del beroende 
av födan som odlas i dalen. Blinda fiskar lever dock i 
de grunda vattnen och beståndet ökar sakteliga men 
däremot så är det svårt att odla näringsrika svampar vilka 
dvärgarna har som bas i sin föda. Försök görs nu i vissa 
av grottorna att låta magiskt, heliotropiskt, ljus fungera 
som solsken och odla vanliga växter i jord som blivit 
nedfraktad. Än så länge är bara försöken delvis lyckade 
men om de kan få det att fungera så skulle de kunna 
skapa en underjordisk grönskande utopi. 
Vaktgrottorna (G)
Detta lilla nätverk av grottor är inte mer än tomma 
kammare med smala gluggar som blickar ut över den 
smala ravinen som leder upp mot fästet. Oftast är de 
endast vaktade av två stycken som håller sig längst bort 
för att se om någon närmar sig. Här finns det dock 
provisoriska fällar samt tunnor med pilar som skall 
kunna användas mot ankommande angripare. 


--- Page 6 ---
6
Kinané’an oro
Den Rättvise och den Principfaste
De två alver som är mest kända utanför fästet är utan 
tvekan Lytesse Visanni, administrat över Pereine, och 
Alean Ninarian, numera thalaskisk magikrat. Dessa 
växte upp tillsammans i Kinané’an oro och tävlade 
alltid mot varandra i allt från magi till politik. De 
var under en lång tid livskamrater men en förbittring 
uppstod mellan dem och deras tidigare lekfulla 
tävlande blev kallt och ondsint. Lytesse lämnade fästet 
och Alean blev kvar och njöt av sin seger.
Efter en tid blev han dock rastlös, han saknade 
deras tvist och kamp, han saknade deras stunder av 
försoning – han saknade sin livskamrat. Information 
kom in utifrån att Lytesse slutit sig till thalaskerna 
och arbetat upp sig till posten som magikrat för ätten 
Abhixia. Alean sinne blev fyllt av avund och nu var det 
han som kände sig besegrad.När Lytesse så ledde ett uppror och befriade staten 
Pereine från Thalamur och blev ensam härskare över 
den väcktes Alean ur sin mörka slummer. Han stal 
några av fästets mest värdefulla artefakter och magiska 
hemligheter och begav sig av till Thalamur. Där 
lyckades han genom intriger och mutor bli magikrat i 
ätten Abhixia, den ätt som Lytesse tidigare styrde över, 
och nu intrigerar han mot henne igen.
Deras spel har återupptagits, nu med människorna 
och deras riken som spelbrickor. Om de kommer 
kämpa till dess att en av dem dör, eller till dess att de 
försonas, vet ingen. Det band som finns mellan dem 
är ett band av hat lika starkt som den kärlek som inte 
vill dö i deras hjärtan.Invånarna
De omkring 27.000 sanarialverna som lever här skiljer 
sig från de i Sunariskogen. Då de inte har några tjänare 
i form av thism och kiriya har de tvingats att ägna sig 
åt hantverk, odling, krig och andra aktiviteter vilket 
inte är vanligt inom deras stam. Detta har gjort dem 
mer mångsidiga, måhända något mindre bildade, men 
samtidigt dämpat deras arrogans. Alla riktar in sig på den 
uppgift de valt och försöker utföra den till perfektion 
och i samklang med de andra som lever där. De är 
tålmodiga och stillsamma. Under lång tid har de varit 
isolerade och skilda från människorna och även från 
resten av alvsamhället. De flesta finner sig i detta men 
hos några brinner upptäckarlust och önskan att lämna 
fästet för att resa ut i världen. Inrotade i dem alla finns 
dock Ersyneves ord: Att denna plats är en fästning som 
skall skydda dem mot stora faror som kommer att sänka 
sig över världen och om de lämnar den så kommer de 
inte bara att vara nakna och utan dess skydd utan även 
svika sina bröder och systrar vilka kommer att kämpa för 
att bevara den. 
Alverna har alltid försökt undvika kontakt med 
människorna och inte blanda sig i deras politik. De går 
till och med så långt att de som lämnar fästet i syfte att 
införskaffa makt och inflytande i den mänskliga världen 
blir förskjutna och tillåts inte återvända. Detta dels för 
att fästet vill hålla sig väl med riket Thalamur och dels för 
att det minskar risken att korruption kommer in utifrån. 
Då och då har det hänt att alver lämnat fästet för att 
söka sin lycka i världen utanför men aldrig har det kostat 
fästet så mycket som när Alean Ninarian stal en stor del 
av fästets magiska hemligheter och för dessa köpte sig 
en politisk post i Thalamur. Allt för att bekämpa sin 
före detta livskamrat och nuvarande nemesis, Lytesse 
Visanni. Fästet har förskjutit både Lytesse och Alean och 
fördömt dem. Konflikter
Fästet är inte fritt från konflikter. Den mest omvälvande 
av dessa är den lilla skara alver som vill försona sig med 
Lytesse Visanni och politiskt sluta fästet till Pereine 
i hopp om att få kontroll över det nybildade riket och 
människorna som sina tjänare. Än så länge är de flesta 
alver emot dem då de anser att Thalamur är en alltför 
farlig fiende och att mörka och farofyllda tider stundar 
och då måste fästet vara starkt, enat och dolt. De som 
propagerar för övertagandet av Pereine får dock sakta 
fler anhängare. Likaså finns det de som vill återuppta 
kontakten med alverna i Sunariskogen. 
Äventyrsuppslag
Nedan finns ett par äventyrsuppslag som spelledaren kan 
låta sig inspireras av då det gäller olika sätt att använda 
fästet. 
Jakt på artefakter
Då Alean Ninarian begav sig från fästet stal han en mängd 
artefakter och dessa finns nu spridda runt i Thalamur. 
Dessa måste återinförskaffas och en grupp personer 
sänds ut, eller anlitas, för att finna och återbringa dessa. 
En mängd silver och ädelstenar skall användas som 
betalning men vill inte de nuvarande ägarna lämna ifrån 
sig föremålen måste de återtas på något annat sätt. 
Thalaskiska sändebud
En mindre delegation med thalaskiska sändebud tar 
sig i hemlighet över Pereines gräns och letar sig upp 
till alvfästet och kräver att få tala med deras ledare. 
Expeditionen är utsänd för att försäkra sig om att 
alverna håller sig neutrala vid ett eventuellt krig mellan 
Thalamur och Pereine. Under mötet så mördas två av 
alvernas ledare. Är det sändebuden som ligger bakom 
det eller någon som försöker sätta dit dem? Är kanske en 
av dem en helmgast, utsänd för att skapa konflikt mellan 
alverna och Thalamur?

--- Page 7 ---
7
Kinané’an oro
Atavion Ithari
Som den troligen äldste icke-inåtvända av fästets 
invånare har det sedan länge blivit Atavions lott att 
samordna Kinané’an oros aktiviteter. Den gamle alven 
var en av de som följde Ersyneve på hennes resa och 
han försöker styra fästet som hon skulle ha önskat. I 
strikt mening har inte Atavion någon större beslutande 
makt eftersom alverna strävar efter att uppnå konsensus 
eller åtminstone en tydlig majoritet när de bestämmer 
hur de ska agera. I praktiken har han dock ett oerhört 
inflytande och om en kris skulle uppstå är det mycket 
sannolikt att invånarna skulle ge honom avsevärt större 
befogenheter. Han är avvisande mot varje önskan att 
Kinané’an oro ska alliera sig med Pereine och drar sig 
inte för att uttrycka det. Förutom den vördnad han får 
för sin stora visdom och själsstyrka är Atavion omtalad 
som en av fästets främsta magiker – han är specialiserad 
på de kosmiska krafterna heliotropi och astrotropi, men 
är även en synnerligen kompetent pneumotropiker. 
Hans privatliv domineras för närvarande av hans lycka 
över att han vid sin mycket höga ålder snart ska bli 
förälder för första gången, då hans älskarinna Gilesari 
väntar barn. 
Carendel Visanni
Carendel Visanni har utmärkt sig genom lång och trogen 
tjänst som fästets högsta militära befäl, en roll hon fyllde 
i 300 år men sedan nästan ett sekel har lämnat över 
till Koroian Chakena. Till sin stora frustration är hon 
numera mest omtalad för att hon är mor till Lytesse 
Visanni av Pereine. Hon håller sig helst för 
sig själv och vägrar kommentera sin dotters 
förehavanden och de flesta tror att hon raskt 
är på väg att bli inåtvänd. Sanningen är dock 
att hennes avoga beteende snarare beror på att 
hon har låtit sig värvas av Miriani Saendel för 
att sätta dennas planer i verket (mer om detta 
nedan). Carendel plågas av vad hon står i begrepp 
att göra, men ser ingen annan utväg.
Katsaniel Ninarian
Bland de som förespråkar ett närmande till Pereine är 
få så envetna och övertygande som Katsaniel Ninarian. 
Från att ha varit en omtyckt men tystlåten, närmast 
blyg, skulptör som ägnade sig åt att föreviga fästets 
hjältar i marmor har han numera blivit en kraft att 
räkna med i fästets politiska diskussioner. I hans 
hem samlas de som vill att man ska kontakta Lytesse 
Visanni och erbjuda henne sitt stöd, och den 
tidigare tillbakadragne Katsaniel verkar numera 
älska att hålla hov med sina meningsfränder. Att 
han faktiskt är kusin till Alean Ninarian vill han helt 
uppenbart inte bli påmind om, och han kan inte 
nog uttrycka sin avsky för dennes tilltag.Koroian Chakena
Som ansvarig för Kinané’an oros försvar tar Koroian 
Chakena sitt uppdrag mycket allvarligt och tränar fästets 
väktare hårt. Samtidigt är han privat en ganska lättsam 
person som framför allt gärna sysselsätter sig med musik 
– han är själv en skicklig vishaspelare – och olika spel. 
Att finna glädje i umgänget med vänner är hans sätt 
att stävja förbannelsens inverkan och han är en mycket 
uppskattad invånare i fästet. Han har god skicklighet 
med de flesta alviska vapen men hans främsta beväpning 
är en serinesi’inbåge och en ishani.
Miriani Saendel
Tidigare utmärkte sig Miriani Saendel främst som 
en av de mer högljudda förespråkarna för att Lytesse 
Visanni, och senare Alean Ninarian, borde kidnappas 
och ställas inför rätta i Kinané’an oro. Hon framförde 
aggressivt åsikten att de båda avfällingarnas agerande 
utgjorde grova brott mot alvernas lagar och att det bästa 
vore att få bort dem från de mänskliga rikena innan de 
hann ställa till ytterligare skada. Sedan något år har hon 
dock slutat argumentera för sin sak och menar att hon 
gjort sin åsikt klar, samtidigt som hon vill ägna sin tid 
åt sin magiska forskning (hon är en mycket framstående 
biomantiker). Till skillnad från vad de flesta tror har hon 
dock inte erkänt sig besegrad i sin tidigare stridsfråga, 
utan har istället bestämt sig för att ta saken i egna 
händer. Tillsammans med en liten grupp sammansvurna 
planerar hon numera att mörda såväl Lytesse som Alean 
för att göra slut på deras manipulationer och hämnas 
för den katastrof de varit nära att vålla fästet. Hennes 
främsta allierade i frågan är Carendel Visanni och den 
framstående jägaren och krigaren Shaginadan Deveiad, 
men hon gör sitt bästa för att rekrytera ytterligare 
förmågor. Detta kräver dock stor försiktighet, då hon dels 
inte kan räkna med något brett stöd för 
sina idéer och dels faktiskt står i begrepp 
att bryta den för alver så fundamentala 
Lagen om livet. I nuläget är planen att 
Carendel och 
Shaginadan ska leda 
varsin liten grupp 
för att döda Lytesse 
respektive Alean, men 
även om hon är ivrig 
inser Miriani att tiden 
ännu inte är mogen och 
att planen måste vara 
helt vattentät.Personer i fästet

--- Page 8 ---
8
Kinané’an oroSanari
Alverna från Kinané’an oro är en del av sanaris stam 
som länge levt avskiljda från sina fränder i Sunariskogen. 
Liksom andra av stammen har de i grunden en djup 
passion för intellektuella sysslor och inte minst magisk 
forskning, men tiden i isolation har tvingat dem att 
bredda sig märkbart. Samhället skiljer sig ordentligt från 
det i Sunari, framför allt i att sanarialverna här tvingas 
fylla alla dess roller. Dessa sanari har kommit att bilda en 
egen linje inom sin stam, vilken bär namnet Kinané’an.
Sanarikvinnor är ofta drygt 180 cm långa och väger strax 
över 70 kg. Männen är normalt lite mer än 170 cm långa 
med en vikt på runt 65 kg. De är alltid svarthåriga och 
bär helst rikt utsmyckade kläder som mest skulle hindra 
deras rörelser i strid, även om de i Kinané’an oro ofta 
tvingas klä sig i aningen mer praktiska plagg. 
Grundattribut
Styrka 1T6+3
Tålighet 1T6+3
Rörlighet 2T6
Uppfattning 2T6Vilja 2T6
Psyke 3T6+2
Visdom 3T6
Utstrålning 2T6
Egenskaper
Alviska drag : Alver upplevs ofta som vackra och 
majestätiska, inte minst sanari. De får +2 Intryck.
Alviska ögat : Det alviska ögat innebär man känner av 
när man blir iakttagen av en alv, men effekten är även 
omvänd så att alver känner av när de blir iakttagna. 
Alver kan anstränga sig för att både förstärka och dölja 
effekten av det alviska ögat. Hur bra de är på detta mäts 
med kännetecknet Alviska ögat som de börjar med 3T6 i.
Biotropiskt fält : Alver genomströmmas av biotropisk 
kraft vilket stoppar blödningar. En alv som blöder slår 
varje runda ett Livskraftslag mot blödningens svårighet 
för att se ifall den upphör. Detta sker efter att blödningen 
hanterats under rundan.
fin Kinané’an : Denna linje av sanari har utvecklats av 
ett liv i självpåtagen exil. De har blivit härdade och får +1 
Vilja (ej medräknat ovan under Grundattribut). De har 
dessutom generellt bredare kompetens än andra sanari 
och får 2 poäng Hantverk.Förbannelsens folk : Tiden läker inga sår för den vars 
minnen inte bleknar med åren. Alver kan inte välja 
att höja Välmående vid början av ett spelmöte (enligt 
reglerna på sida 140 i Grundboken), men kan som 
vanligt återfå det genom att uppfylla karaktärsdrag.
Kraften i ordet : Sanari får välja en Lättlärd färdighet 
bland Mystiska färdigheter eller Sociala färdigheter (dock 
inte Charm) och får dessutom ytterligare +1T6 när de 
spenderar Fokus på denna utvalda färdighet.
Långlivad : Sanari lever betydligt längre än någon 
människa eller dvärg. Av detta får de 4 enheter 
Kunskapsfärdigheter samt +2 Självkontroll.
Nattsyn : Alver har god nattsyn och kan se bra i ljussvaga 
förhållanden. Är det totalt mörker ser de dock ingenting. 
De får kännetecknet Nattsyn 4T6.
Språk
Talade språk : Felya sanari.
Skriftspråk : Felya-nai.
Namn
Alverna i Kinané’an oro har, liksom andra sanari, ett 
förnamn följt av ett familjenamn. Om de presenterar 
sig för någon utomstående lägger de dessutom till “fin 
Kinané’an” sist för att ange sin härstamning inom 
sanaris stam, men detta används nästan aldrig inom 
fästet eftersom alla där numera anser sig tillhöra samma 
linje.
Kvinnonamn : Ceconara, Duninieve, Elinave, 
Enheduan, Mederi, Oroanni, Sennidel, Triniel, Vaniadi, 
Yenetaiel.
Mansnamn : Earaniare, Ersynedon, Isanion, Lyvara, 
Manuari, Mederian, Sassanarion, Teveladel, Tilian, 
Veian.
Vanligaste familjenamn : Chakena, Deveiad, Eladene, 
Ithari, Kenariy’la, Ninarian, Saendel, Visanni.
Alverna i Kinané’an oro, som de kallar sitt fäste, är… 
Märkliga. Fascinerande, på sitt vis. De har en roll större 
än vad de själva anar. Det var inte direkt Alean Ninarians 
förvisso furstliga gåvor som fick mig att ge honom mitt stöd. 
Trodde ni det? Bra… Mycket bra.
 –Im-berefel Ra’Drach do Kampa, magikratFördömda spetsöringar som dyker upp från ingenstans 
och sätter griller i huvudet på folket i Pereine. Måtte 
marken öppna sig och sluka dem!
 –Sayena Radesir Mavhak, krigsänka från Thalamur
Alver från Pereine? Nej, låter inte bekant, där ska inte 
finnas några såna. Är ni helt övertygad om att ni inte 
tänker på léaram som har ett rike bortom Consaber? 
Det är ju också österut…
 –Ulf Melarsson, vid Soldarns ambassad i HeramonDet stämmer, beklagligt nog, att vissa av oss i enfald 
lämnade samhället och gav sig av under det coloniska 
imperiets sista dagar. Uppenbarligen blev deras öde ett 
annat än vad vi hade förväntat oss.
 –Virave Cevarin fin Vathae, medlem av Liljans råd

