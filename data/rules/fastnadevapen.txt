Fastnade vapen (‘Fast’) 
Slå ett normalt slag (Ob3T6) mot offrets Tur. Misslyckas slaget har vapnet (eller projektilen) fastnat. Ett vapen som sitter fast en kropp medför ökad skada när offret försöker agera. För varje handling som utförs där kroppsdelen används får offret ett extra kryss Trauma och Smärta. Detsamma gäller vid förflyttning.Att röra sig snabbare än två meter per förflyttningsfas dubblerar mängden kryss. Självklart kan spelledaren bedöma tillfällen det går att agera och förflytta sig utan att få extra skada även om ett vapen fastnat. Exempelvis om en pil har blivit skjuten i armen eller handen.
Så länge som ett vapen (eller projektil) sitter fast i en kropp sker ingen läkning samt att det är omöjligt att lägga förband på såret. Självklart går vapnet inte att använda då det sitter fast. För att lossa ett fastnat vapen måste man slå ett normalt slag (Ob3T6) mot STY. Om en utomstående drar loss det minskar svårigheten en nivå (–Ob1T6). Oavsett om slaget lyckas eller inte så får offret ytterligare Ob1T6 kryss Trauma och Ob1T6 kryss Smärta samt en Blödningstaktsökning på Ob1T6 per försök. Att försöka att lossa vapnet räknas en handling. Att lirka ut ett vapen försiktigt utan att det gör extra skada är en nivå svårare (+Ob1T6) och slaget slås mot RÖR i stället för STY. Misslyckas slaget så erhålles skada som ovan och vapnet sitter kvar. Om spetsen på vapnet är hullingförsedd så ökar svårigheten med en nivå (+Ob1T6). Det normala för stridsvapen är dock att hullingar saknas (det är mest jaktvapen som har hullingar, samt vissa piltyper).
