Source: st-kerons-sista-vila.pdf
--- Page 2 ---
2
S:t Kerons
sista vila
S:t Kerons sista vila
Bakgrund
S:t Keron var en primod som ledde försvaret av Tibara 
under den andra mûhadinska invasionen år 2597 
e.D. Han beordrade att alla klockor i stadens kyrkor 
skulle slå oavbrutet och genom Daaks nåd dödades 
den mûhadinske härföraren av ett spjut från en jargisk 
ballista. S:t Keron ledde också återerövringen av Okrana, 
Jargien och Binkh.
Vad många inte vet om är att S:t Keron offrade sitt liv 
när han kämpade mot den mäktiga demonen Zepanolael 
– en styggelse frambesvärjd av svartkonstnärerna från 
västerlanden. Keron fann att det enda sättet att stoppa 
denna demon var genom att låta dess väsen besätta hans 
kropp och därefter förevigt binda det till sig. Till hans 
hjälp hade Daakkyrkan skapat en amulett för just detta 
ändamål. Dess krafter binder demonen till S:t Kerons 
kropp och tar bort dess krafter och inflytande. Efter 
Kerons död restes ett avlägset kloster i Jargien ovanpå 
hans grav. Klostret befolkas av munkar vars livslånga 
uppgift är just att vaka över graven så att Zepanolael 
aldrig släpps fri igen. Endast Daakkyrkans innersta krets 
känner till den sanna historien om S:t Kerons uppoffring 
och det farliga arvet som lämnats efter honom. Att avslöja 
hans yttersta offer och att en demon är ingjuten i hans 
lekamen skulle kunna besmutsa bilden av folkhjälten 
samt få oönskade makter att försöka befria Zepanolael.
S:t Kerons orden som vaktar graven har under år  hund­
rade nitiskt vakat över sin herre. Klostret är öppet för 
pilgrimer och de av Daaks tro som vill besöka graven för 
att be i helgonets närhet.Den förseglade kryptan och munkarnas ständigt 
vakande blickar har gett upphov till en mängd rykten. 
Det vanligaste är att S:t Keron samlade på sig en hel del 
rikedomar som han begravdes med och att kryptan dignar 
av guld och skatter från västlanden. Detta har lockat mer 
tvivelaktiga element till Klostret. Munkarna har lyckats 
förhindra och avskräcka alla gravplundrare ända tills nu. 
Men så en natt, med hjälp av en ung munknovis, tog sig 
en grupp män och kvinnor in i klostret, bröt upp kryptan 
och tog sig ned i mörkret. De fann inte de rikedomar de 
sökte efter. Det enda av värde i den förseglade kistan var 
en amulett runt halsen på det mumifierade liket. När de 
tog den släppte de lös ett väsen som kan ändra Jargiens 
och Mundanas framtid för alltid.
Geografi
Äventyret utspelar sig längs vägen mellan städerna 
Sabesta och Falano i provinsen Jargien. Det är ett 
kuperat och skogsklätt område som har ett växande 
problem med banditer och det sägs att ett av de värsta 
rövarbanden leds av en galen sagitaur. Värdshuset Sista 
vilan ligger mellan skogsområderna Rano och Saran. 
En väg leder åt sydost in i Saranskogen där S:t Keron 
klostret ligger. De viktiga platserna för äventyret är själva 
värdshuset och det något avsides klostret. Många av de 
som besöker värdshuset är pilgrimer.


--- Page 3 ---
3
S:t Kerons
sista vila
Inledning
Sista vilans värdshus
Äventyret börjat på värdshuset Sista vilan där spelarna av 
olika orsaker befinner sig. Kanske är de bara på genomresa, 
kanske är de på väg att besöka klostret eller så har de 
sänts till området för att ta itu med banditproblemet. 
Oavsett orsak så övernattar äventyrarna på värdshuset. 
De behöver heller inte känna varandra från början då 
hela inledningen är ett perfekt sätt för dem att stifta 
bekantskap med varandra då värdshuset drabbas av en 
fasa som de gemensamt måste ta itu med. När det är dags 
att starta äventyret kan man läsa nedanstående stycke 
eller använda det som grund för egen beskrivning.
Nattens tystnad bryts och ni alla väcks bryskt 
av ett kraftigt bankande som verkar komma 
från ingången till värdshuset på nedervåningen. 
Ni hör en mansröst som ansträngt skriker efter 
hjälp. Ni öppnar fönsterluckorna som vetter 
mot framsidan och kikar ut för att se vad som 
pågår. Där kan ni se en sårad man i mörka kläder 
och läderrustning stå och banka på porten och 
skrika efter hjälp. I sin ena hand håller han en 
blodig dolk. Plötsligt tystnar mannen när ett par 
skepnader lösgör sig från skuggorna från vägen. 
Det är svårt att urskilja några detaljer men de 
rör sig hukat och på ett sätt som påminner om 
ett rovdjur som närmar sig sitt offer. En av 
skepnaderna tittar upp mot er och ni ser ett grått 
förvridet ansikte, en käft med huggtänder och när 
denne höjer handen glimmar det till av långa och 
krökta klor.
Kommer rollpersonerna att rusa ner för att rädda mannen 
från dessa styggelser eller kommer de bara att betrakta? 
Ifall de väljer det senare alternativet kommer stallpojken 
Leften och bankar på de olika äventyrarnas dörrar och 
ber dem hjälpa mannen och försvara värdshuset från 
dessa monster. Rollpersonerna är antingen de enda som 
har någon erfarenhet av strider på värdshuset eller de 
enda besökarna.
Om de inte vill hjälpa mannen så utkämpar en 
sista tapper strid mot de besatta likätarna innan de 
övermannar honom. Likätarna har fått order av sin 
mästare att föra alla levande människor till denna för 
omvändning men skulle olyckan ske och någon dö 
så släpar de ändå tillbaka liket för att ”mogna” innan 
förtäring då dessa styggelser älskar att kalasa på ruttnat 
kött. Efter att de har tagit itu med mannen beger sig en 
likätare iväg med mannen längs den lilla vägen till S:t 
Kerons kloster. De kvarvarande likätarna börjar bryta sig 
in på värdshuset för att dra med sig så många följeslagare 
de kan till sin nya mästare. De som avlider släpas med för 
att festas på senare.
Hur många likätare som attackerar värdshuset är inte 
satt, det är upp till spelledaren att sätta antalet beroende 
på rollpersonernas antal och hur skickliga de är i strid.
Om de lyckades rädda mannen och han fortfarande är 
vid liv, gå vidare till Ondolas bekännelser.  Ifall han dräptes 
eller fördes iväg, gå vidare med De överlevande.Ondolas bekännelser
Om mannen blivit räddad så får de chansen att prata 
med honom. Han är rejält uppskakad av händelserna 
som har lett honom till värdshuset men tvekar inte 
att berätta vad som har hänt. Han presenterar sig som 
Ondola och berättar att han är medlem av ett rövarband 
som leds av Ablan av Absalon. De har länge hört talas 
om de stora skatter som skulle vara begravda i S:t Kerons 
grav men nitiskt vaktade av klostrets munkar. Men 
efter ett välplanerat intrång, och hjälp från insidan, så 
lyckades de oupptäckta ta sig in i S:t Kerons krypta. 
Munkarna som vaktade klostret hade till stor del blivit 
utslagna av örter som hade smugglats ned i deras mat. 
Väl i kryptan hittade tjuvarna inte några större mängder 
skatter men de hittade S:t Kerons förseglade kista. Runt 
halsen hade han en av de vackraste amuletter som de 
någonsin hade sett och den var det närmaste de kunde 
komma en skatt av värde. När Ablan tog amuletten av S:t 
Kerons lik så vaknade S:t Keron upp. Med en beröring 
så förändrade han de närmaste av Ablans män som 
efter den fruktansvärda förvandlingen vände sig mot 
sina vänner. I kaoset som uppstod lyckades Ondola fly. 
Han lämnade klostret som befann sig i ett stadium av 
förvirring och kaos när St. Keron vaknade upp ur sin vila 
och munkarna försökte stoppa honom med all sin makt.
De andra på värdshuset vädjar till äventyrarna om deras 
hjälp att försöka ta reda på vad som har hänt i klostret 
och ifall Ondolas historia är sann förhindra S:t Kerons 
inflytande från att sprida sig. Samtidigt kommer de att 
skicka någon till byn Siria för att få hjälp av kompaniet 
som är placerat där.
De överlevande
Ifall Ondola dräps i striden med likätarna eller blir tagen 
så får de inte reda på vad som har hänt i klostret. Men 
stallpojken såg att varelserna kom längs stigen som leder 
till klostret. Folket på värdshuset ber då äventyrarna som 
är de enda närvarande som verkar ha kompetensen att 
undersöka saken. Medan de sänder ett bud till komp­
aniet i byn Siria.
Ifall äventyrarna väljer att inte undersöka saken så 
är äventyret slut för deras del men i framtiden kan 
Zepanolael bli en stor makt som kan återkomma i 
senare äventyr. Då hans krafter ständigt växer och han 
förvandlar fler och fler till att bli sina anhängare blir det 
svårare att stoppa Zepanolael som är fångad i S:t Kerons 
kropp.
Om extra saker behövs för att motivera rollpersonerna
•	Någon på värdshuset har ett av sina barn/älskade 
eller liknande i klostret.
•	Rollpersonerna hör skrik och ser hur en person som 
betyder mycket för dem släpas iväg av likätarna.
•	En, eller flera, av rollpersonerna har blivit skickade 
för att leverera eller hämta något av vikt i klostret.

--- Page 4 ---
4
S:t Kerons
sista vila
S:t Kerons kloster
Resan till klostret
Resan längs skogsvägen till klostret tar några timmar. 
Terrängen blir alltmer kuperad och själva klostret ligger 
på en skogsklädd höjd insvept i dimma. Det är kallt 
och rått då det är mycket nederbörd och gott om sjöar 
och gölar. Det rinner vatten efter klippsidorna och från 
sluttningarna störtar mindre vattenfall. Här och där 
reser man förbi mossbeklädda statyer, mindre kapell och 
reliefer föreställande S:t Kerons strider på klipphällar. 
Skogsvägen blir allt smalare och mer slingrande ju 
närmare klostret man kommer så att ta sig fram till häst 
går ej snabbare än att resa till fots.
Vägen slingrar sig likt en orm och blir allt smalare 
medan terrängen blir mer och mer kuperad. På 
båda sidor sträcker sig tallar och granar upp 
mot skyn och marken är täckt av tjock mossa 
och vassa klippblock. Det är kallt och rått. Allt 
glänser av fukt och en mjölkvit dimma suddar ut 
landskapet. Skogen blir tätare och mer tryckande 
och snart sluttar den smala stigen brantare 
uppåt. Stenbroar leder över porlande bäckar och 
brusande forsar. Förutom detta är allt tyst. Inga 
djur hörs, ingen vind i träden; bara den krypande 
kölden och ljudet av droppande och rinnande 
vatten. Så uppe på en höjd, insvept i dimman, ser 
ni silhuetten av S:t Kerons kloster.
På den tiden det tar för äventyrarna att resa till klostret så 
har Zepanolael tagit över klostret och planerar att lämna 
det med sitt följe.Situationen i klostret
Ifall äventyrarna anländer på natten så ligger hela klostret 
i mörker och inga ljuskällor kan ses. Detta till sammans 
med den täta dimman och tystnaden som ligger 
över klostret ger en riktigt kuslig stämning. De enda 
varelserna som man kan hitta är likätarna som håller på 
att gräva upp de mer färska liken på kyrkogården för att 
föda Zepanolaels nystartade likätararmé.
Om däremot äventyrarna anländer efter gryningen 
då landskapet är insvept i en mjölkvit, rå, dimma har 
likätarna sökt skydd från ljuset inomhus där de bidar sin 
tid till nästa solnedgång. Då kommer de att finna nya 
offer som antingen kommer att bli nya likätare eller mat 
för hans framtida armé. Viktigt att notera är att även om 
likätarna och Zepanolael inte tycker om dagsljus så har 
de inga problem med att trotsa sina rädslor och ge sig ut 
under dagen ifall så skulle behövas.
När äventyrarna söker igenom klostret så är det mycket 
viktigt att bygga upp stämningen och hålla de på helspänn 
när de smyger runt det numera likätarinfesterade 
klostret. Den övernaturliga dimman finns även inne 
i klostrets rum som inte är upplysta av något annat än 
eventuellt dagsljus beroende på vilken tid på dygnet de 
har anlänt. Beskriv hur skuggor rör sig i dimmorna och 
konstiga ljud hörs från likätarna när de rör sig runt i 
klostret för att utföra sina uppgifter eller sitter och äter 
något lik uppgrävt från kyrkogården utanför.
S:t Kerons klosterorden
S:t Kerons klosterorden har fallit långt från sina 
glansdagar. Efter det stora kriget mot mûhadinerna 
där S:t Keron offrade sitt liv och togs upp till Daak så 
flockades folk till orden för att komma nära helgonet 
och få ta del av dess styrka och insikter. Klosterorden 
var på den tiden full av nytänkare vilket ledde till 
slitningar med Aboraten och andra kyrkliga grenar. 
Även inom orden fanns det stora splittringar. 
Det fanns de som var betydligt närmare Jordesoldatens 
frihetskamp och synen på individens styrka än den 
betydligt mer hierarkiska skaran som stod närmare 
Ljusbringarens ideologier. De som stod närmare 
Jordesoldaten såg det som en självklarhet att både 
män och kvinnor skulle antas i orden samt att den 
heligaste platsen skulle vara Tibara där S:t Kerons 
främsta stordåd begicks. Detta gick stick i stäv med 
den konservativa grenen som menade på att Sista 
vilans kloster skulle vara den självklara platsen där 
man helgade S:t Keron. Denna konflikt ledde till att 
orden splittrades och det blev regelrätta stridigheter, 
stöld av reliker, offentlig smutskastning och till och med försök till mordbrand till dess att Aboraten 
förkunnade (enligt många mutad eller utpressad) att 
den gren som stod närmast Ljusbringaren var den 
enda sanna och rättrogna.
Efter detta föll orden mångt och mycket samman. De 
som sökte att efterlikna S:t Kerons stordåd sökte sig till 
någon av tempelriddarordnarna och trots Aboratens 
dekret fortsatte Tibara vara platsen dit folk vallfärdade 
för att helga S:t Keron. Det är till och med många inom 
kyrkan som inte ens vet var han är begraven. Så S:t 
Kerons orden för nu en tynande existens i sitt ensliga 
kloster. De äldsta inom orden för vidare hemligheten 
om demonen som finns i helgonets kropp men det 
stora klostret blir allt mer ödsligt och färre och färre 
noviser sluter sig till den.
Klosterordens klädsel är en tjock mörkgrå munkkåpa 
i vadmalstyg. De högsta inom orden bär kåpor helt i 
svart med purpurfärgat foder som symboliserar blodet 
S:t Keron spillde för kejsardömet. Man håller sitt hår 
kortklippt och bär aldrig skägg. Kvinnor tillåts att 
besöka helgedomen men antas ej inom orden. 

--- Page 6 ---
6
S:t Kerons
sista vila
Om rollpersonerna orsakar läten genom att bryta upp 
dörrar, välta omkull saker, skrika eller ropa så kommer 
detta att dra till sig likätare. Slå 1T10: 1–2 Inga likätare 
kommer. 3–4 En likätare. 5–6 Två likätare. 7–8 Tre 
likätare. 9 Fyra likätare. 10 Fem likätare.
Allt som allt finns det 23 likätare utspridda över klostret. 
Spelledaren bör hålla reda på dessa och kryssa bort dem 
när en av dem dör. Rollpersonernas största fördel är just 
att de är så pass utspridda samt att när de är upptagna 
med ätandet är de förlorade i sin egen värld.
Zepanolaels plan
Demonens plan är måhända en smula galen men han 
har varit fångad i ett lik under lång tid och är både 
förgrymmad och makthungrig. Hans plan är att dväljas 
i klostret till dess att han är stark nog och sedan lämna 
det med sitt följe, buren i sin väldiga bärstol, på samma 
sätt som under kriget. Därefter tänker han hålla sig i 
civilisationens utkanter och låta sitt följe växa i antal.
Kartan
Om spelarna frågar om klostret eller tar sig tid att spana 
på det för att få en översikt så ge dem kartan över klostret 
(i slutet av detta äventyr) så att de kan planera hur de ska 
röra sig och ta sig in och undersöka vad som har hänt.
Händelser i klostret
Nedan presenteras ett antal händelser som spelledaren 
kan sätta in i äventyret när denne finner det lämpligt.
Likätarna tar en fånge
Det hörs skrik av panik. En man rusar ut över den 
dimmiga klostergården men fem kåpklädda individer är 
efter honom. Dessa övermannar den unga munknovisen 
och med sin ruttna kyss söver de honom och släpar med 
honom in i klostret för att han ska bli omvandlad av 
demonen.
Denna händelse kan med fördel inträffa tidigt när 
rollpersonerna tagit sig till klostret för att etablera läget. 
Rollpersonerna kanske möter den förvridna gesällen 
som en fiende sedan – eller räddar livet på denne.
Den överlevande
Den unga munken Garian gömde sig i klocktornet 
när likätarna spred sig över klostret. Denna plats, som 
är i direkt förbund med Daak, är den mest heliga och 
därför kan likätarna inte ta sig in på den. Från toppen 
av klocktornet har Garian med fasa sett vad som skett 
i klostret medan han hållit sig gömd. Får han syn på 
rollpersonerna kommer han att försöka kalla till sig 
deras uppmärksamhet och regla upp porten så de kan 
ta sig in i tornet.
•	Garian kan berätta om vad som skett i klostret.
•	Garian kan även berätta att information om demonen 
borde finnas antingen i biblioteket eller hos abboten. 
Han vet dock inte att det är Kerons kropp som 
demonen besätter. Men vet att de äldsta i klostret har 
vakat över något “demoniskt” som varit infångat. 
•	Garian har sett hur demonen tar kraft från likätarna 
med jämna mellanrum och att de efter detta tycks 
försvagade.Distraktion
Hamnar rollpersonerna i stora problem såsom att de 
dragit till sig likätarna i klostret börjar det plötsligt ringa 
i klocktornet. Det är Garian som hört kalabaliken och 
ringer i klockorna. Likätarna, som inte är de mest skarpa 
varelserna, drar sig mot klocktornet för att undersöka 
ljudet och gör det möjligt för rollpersonerna att komma 
undan.
Zepanolael ökar sin makt
Demonen kallar sina följare, likätarna, till kyrkan. 
Dessa vandrar dit som i trance och rollpersonerna 
måste attackera dem för att trancen ska brytas. I kyrkan 
ställer sig Zepanolael framför dem och öppnar sitt gap. 
En underlig mörk ton, likt ett klagande läte, strömmar 
från hans gap och likätarna öppnar sina gap och samma 
toner strömmar ur dem. Kakafonin fyller kyrkan och 
ekar mellan väggarna och Zepanolael tycks växa i storlek 
och makt. Rollpersonerna kan bevittna hur han tar kraft 
från sina lägre tjänare och också se det tydliga bandet 
till dem. I en timmes tid är likätarna försvagade och har 
–1T6 på alla handlingar.
Informationen om medaljongen
När rollpersonerna antingen söker igenom biblioteket 
eller abbotens boning kan de finna informationen om 
medaljongen. I biblioteket är den i en vit, fastkedjad 
bok, med två boklås (svårighet 12 att dyrka upp men 
kan relativt lätt brytas upp). Hos abboten rör det sig om 
ett brev från dennes föregångare där denne berättar om 
medaljongens funktion. Det rollpersonerna får reda på 
är följande:
•	Om man dräper kroppen som demonen inhyser så 
flyttar sig demonen och besätter en ny kropp.
•	Om man placerar medaljongen på kroppen fängslas 
demonen och den faller i dvala.
•	Man kan också ha medaljongen dold på sin kropp 
och attackera demonen. Om denne besegras kommer 
den att besätta personen som anföll och då bli fångad.
•	När demonen är fångad kommer de kvarvarande 
likätarna återgå till sin normala form då besattheten 
släpper.
Medaljongen som kan binda demonen.

--- Page 7 ---
7
S:t Kerons
sista vila
Beskrivning av klostret
Klostret är omgivet av en tre meter hög mur. Den består 
av grovyxade stenblock som är täckta med mossa och 
klängväxter. Delar av den har rasat samman och det 
räcker med att en person klättrar över den och sänker 
ned ett rep för att andra rollpersoner ska kunna ta sig 
över. Svårighetsgraden att klättra över muren är 10. En 
fors rinner ned för höjden, genom en öppning i muren, 
och ut igenom en annan öppning för att rinna ned 
efter bergssluttningen. Metallgallren i dessa öppningar 
är rostiga och med ett slag med Kroppsbyggnad mot 
svårighetsgrad 14 kan man slita isär dem och ta sig in.
Porten i muren är av murket, mörkt, trä och är stängd 
och tillbommad inifrån. Det finns en kedja som går till 
en klocka som man kan ringa i. Gör man detta förvarnar 
man alla i klostret att man är där. Likätarna kommer 
ej att öppna porten, istället kommer de att klättra över 
muren med sina kloförsedda händer och kasta sig ned 
från muren och attackera alla som finns där. Ringer 
man i klockan kommer 3–6 likätare omedelbart för att 
undersöka.
Innanför muren breder klostergården ut sig. Den är 
på många ställen lummig och vildvuxen med gott om 
buskage, snår och träd bakom vilka man kan gömma sig.
Platser i klostret
1. Kyrka
Kyrkan är rå och kall och allt är täckt av fukt. Höga, 
smala, fönster av grumligt glas finns på båda sidorna 
om altargången. Tunna dimstråk sveper mellan 
pelarna. Daaks heliga eld är släckt och Daakkorset är 
nedrivet.
Zepanolael har gjort kyrkan till sin tronsal och det är här 
han nästan alltid befinner sig med en samling av 2–4 
likätare.
2. S:t Kerons kapell
En kammare med väggar av ärgad koppar med reliefter 
som föreställer S:t Kerons liv och dåd. Den tjocka 
stenplattan som legat på golvet är bortlyft och blottar en 
smal trappa som leder ned i mörkret. En kyla strömmar 
upp ur det svarta gapet.
Följer man trappan så kommer man till en tjock dörr av 
järn som står på glänt. Där innanför finns en cirkelrund 
kammare och i mitten står en sarkofag som tidigare var 
förseglad och innehöll S:t Kerons kropp. Se plats 21. 
3. Ljusbringarens kapell
En staty föreställandes en rustad man med ett svärd i 
sina händer står i änden av detta smala rum. Statyn 
föreställer profeten Ljusbringaren och dess ögon 
och mun är svarta håligheter vilket ger statyn ett 
skrämmande uttryck. I övrigt är kammaren kal.
Till denna plats söker sig munkarna för att förrätta sina 
böner till Ljusbringaren. Normalt sett är ett vaxljus tänt 
i en hålighet i statyns huvud vilket gör att skenet lyser ut 
genom ögonen och munnen.4. Järncellen
En kammare utan fönster där väggarna täcks av plattor 
av järn som har en slingrande och ornamenterad skrift 
inristad. I övrigt finns det inget i kammaren.
Munkar som antingen har brutit mot några av Daaks 
bud, syndat eller visat sig okunniga i S:t Kerons historia 
spärras in här. I totalt mörker kan de höra sina bröders 
mässande i kyrkan och med känsliga fingertoppar kan de 
läsa S:t Kerons historia som är inristad i järnplattorna. 
Att bli instängd i den kolsvarta cellen ett dygn eller mer 
leder till att man måste slå ett slag med Självkontroll mot 
Nedbrytning 30 (utsatthet). 
5. Sakristia
Väggarna i denna kammare är täckta med målningar 
som mörknat av ålder och det är nu svårt att urskilja 
vad de föreställer. Stora tunga ekskåp står efter 
väggarna och på det polerade träbordet i rummets mitt 
ligger en tjock bok med fyra boklås.
I skåpen finns det diverse prästskruder och kärl för de 
olika ceremonierna. Boken på bordet är en handskriven 
och utsökt illustrerad version av Liberan (en av Daak­
kyrkans heligaste böcker).
6. Kapitelsal
I vardera hörnet i denna sal tornar statyer av de fyra 
profeterna upp sig. Ljusbringaren med sitt svärd, 
Jordesoldaten med sin stridshammare, Milargok med 
den heliga elden i sin hand och Udar med ett daakkors 
i sina händer. Väggarna är täckta av träpaneler av 
svartaste ebenholts och i taket hänger två väldiga 
takkronor i järn. Ett avlångt bord står i mitten av 
rummet och runt detta står högkarmade stolar med 
stoppade dynor i röd sammet. Mitt på bordet ligger 
de sönderslitna resterna av det som en gång var en 
människa. Buken är uppsliten och tarmarna hänger 
ned för bordskanten, revbenen är blottade och mattan 
är genomdränkt av blod.
Kapitelsalen används för möten bland de mest 
inflytelserika i klostret och det är också där man tar emot 
viktiga gäster. Ett Genomsöka eller motsvarande mot 
svårighetsgrad 8 avslöjar en nyckelknippa som den döde 
har i sin hand. Dessa nycklar leder till samtliga dörrar i 
klostret.
7. Bibliotek och skrivsal
En nedsänkt sal med höga fönster och ett flertal 
skrivpulpeter mitt på golvet. Efter väggarna löper 
skåp där böcker, papper och bläck en gång förvarats. 
Det ser ut som en virvelvind har dragit fram genom 
rummet. Ark med gulnade papper, sönderslitna böcker 
och fläckar av bläck finns överallt. På golvet ligger två 
sönderslitna kroppar i röda pölar av blod. Lutandes 
över dem står en kåpklädd skepnad och det hörs ett 
smaskande läte som när någon tuggar och sväljer.
En våldsam strid tog plats i biblioteket och i ursinnet 
slets det sönder och samman. Om man söker igenom 
bråten hittar man två stridssvärd med bläck och blod 
smetade över sig samt en död likätare under en nedfallen 
bokhylla. Den kåpklädda individen i rummet är en 
likätare som börjat äta av kropparna, trots att de inte 
är förruttnade nog, för att stilla sin hunger. Denna är 
helt upptagen i sitt ätande och lägger inte märke till 
rollpersonerna om dessa inte attackerar den.

--- Page 8 ---
8
S:t Kerons
sista vila
8. Vinkällare
En dunkel kammare med en rå köld som tycks sitta i 
väggarna. Stora ekfat står i rader och i bortre väggen 
finns det ett ställ där dammiga buteljer och lerkrus vilar. 
Det är helt klart en väl beskaffad vin- och mjödkällare.
Här inne förvaras tunnor med vin och mjöd och man 
kan även finna ett ställ med en mängd buteljer finare 
dricka. Om man lyckas med ett Genomsöka mot 14 
finner man en dold alkov bakom en av tunnorna. Där 
finns det vaxljus samt en bok från Lemira som har 
mängder av illustrationer på diverse sexuella akter och 
historier om erotiska utsvävningar. 
9. Matsal
En matsal med grova tillyxade bord och bänkar i 
mörkbrunt trä. Tre höga fönster i kortsidan släpper in 
ett svagt ljus. Det står alltjämt tallrikar med kall mat 
här och där på borden tillsammans med till hälften 
urdruckna bägare.
Då många av munkarna blev sjuka medan de åt maten så 
lämnades matsalen i sitt nuvarande skick.
10. Kök
En kammare vars väggar är täckta av mängder med 
koppargrytor och kärl. Över den stora eldstaden hänger 
det en stor kittel. En lucka i golvet som leder till något 
som tycks vara en jordkällare är vidöppen och en isande 
luftström kommer därifrån.
Köket innehåller allt som kan behövas i ett kök. Luckan i 
golvet leder till en jordkällare och där kan man hitta allt 
från ostar och rökta skinkor till säckar med mjöl.
11. Förråd
Ett rum till bredden fyllt med bråte och redskap. Det 
står spadar, spett, liar, grepar och hackor mot väggarna. 
Vidare finns en trasig skottkärra, några stora träkar, 
en sprucken och trasig staty föreställande S:t Keron, 
ihoprullade mattor och mycket mer. Allt täckt i damm 
och spindelväv.
Detta förrådshus har allt man behöver för att sköta om 
klostret och innergården. När inte munkarna behöver 
något härifrån är det tomt och tyst.
12. Munkarnas sovsal
En sal med ett flertal sängar som står på rad. Detta 
är utan tvekan munkarnas sovkammare. Allt ser enkelt 
och spartanskt ut.
Här finns ett flertal enkla sängar och det är här 
munkarna sover. Varje munk har en liten kista under 
sängen med sina personliga tillhörigheter men där 
finner man inte mycket av värde. Mestadels personliga 
föremål såsom amuletter, civila klädesplagg eller kanske 
en helgonstatyett.
13. Bad- och tvättstuga
Ett rum med stora träkar och en stor kopparkittel över 
eldstaden. Invid eldstaden står en stor vedlår. På hyllor 
efter väggarna står det krus och glasbägare. Detta är 
uppenbart en kammare för tvätt och tvagning. 
Krusen och bägarna innehåller örter dels för bad men 
också för tvättning av kläder.14. Korsgång
Stenplattorna i denna gång är nednötta efter 
generationer av munkar som vandrat av och an efter 
dem. Gången löper runt innergården och väggen mot 
den består endast av pelare och ger full uppsikt över 
vad som sker på innergården och vilka som vandrar i 
korsgången.
Korsgången är det som binder ihop klostret och löper 
runt den kvadratiska innergården.
15. Vapenkammare
En liten kammare med en järnbeslagen ekdörr som står 
på glänt. Efter väggarna står vapenställ av alla de slag. 
Kammaren har blivit länsad men det glimmar alltjämt 
till av ståleggade vapen i mörkret.
Detta är klostrets vapenstuga. Här kan man finna sju 
stridsspjut, tre stridssvärd, ett slagsvärd, fyra rundsköldar, 
fyra stycken harnesk av härdat läder, fyra stridsbågar och 
ett lätt armborst samt över 100 pilar och 40 armborstlod. 
16. Klostergården
På klostrets innergård står en makaber bärstol. Den är 
ännu inte färdigbyggd men den tycks vara sammansatt 
av sönderhuggna kyrkbänkar, rep, dyra tyger, spjut och 
bjälkar.
De primitiva likätarna följer sin herres vilja och skapar 
en bärstol åt honom. Två likätare är här så gott som hela 
tiden och binder, spikar och skapar styggelsen till bärstol.
17. Abbotens hus
Byggnaden har mycket tjocka väggar och en port som 
är sönderbruten och vräkt inåt. På golvet strax innanför 
den täcker en stor pöl av blod det som en gång var en 
vacker matta. I övrigt är huset ståtligt och vackert 
inrett och tillhör helt klart en inflytelserik person.
Detta är abbotens hus. Söker man igenom det kan man 
finna en låst kista med 200 silver under den ståtliga 
sängen samt ett försilvrat stridssvärd, en ringbrynja och 
en sköld uppsatta på ett rustningsställ på övervåningen. 
Dessa ser aldrig ut att ha blivit använda. I kistan med 
pengarna ligger även ett brev som den förre abboten 
skrev till sin efterföljare. Där förkunnar han vikten av 
att inte röra helgonets kropp och förklarar amulettens 
funktion. 
18. S:t Kerons hall
Ena väggen är täckt av höga fönster av grumligt, 
blyinfattat, glas. Den andra täcks av statyer, reliefer 
och gobelänger föreställande helgonet S:t Kerons liv och 
leverne. Här avbildas grymma slag mot mûhadinerna 
från väster, hur han helar Aboratens son, raserar 
Dibukkultens tempel och inte minst dör hjältedöden i 
strid mot en demonisk best.
Klostrets fåtaliga besökare brukar vanligen besöka 
S:t Kerons hall och där be och meditera över dennes 
hjältedåd eller få S:t Kerons liv återberättat av en av 
munkarna. 

--- Page 10 ---
10
S:t Kerons
sista vila
19. Pilgrimernas byggnad
En enkel stenbyggnad som består av ett rum med 
grovyxade våningssängar. Vid vardera säng står stora 
ekkistor där besökare kan låsa in sina värdesaker. Det 
glöder fortfarande i eldstaden och en av fönsterluckorna 
är bortslitna.
Söker man igenom rummet så finner man att tre av 
kistorna är låsta och att det ligger packning och liknande 
invid sängarna. Bryter man upp kistorna så hittar man 
en illustrerad utgåva av Liberan, ett kortsvärd och en 
börs med 17 silver samt lite annat smått och gott.
20. Kyrkogård
Ett litet kapell är omgivet av otaliga gravstenar. 
Många av dessa är nötta av tidens tand och andra helt 
överväxta. Vid några av de nyare gravarna har jorden 
grävts upp och härifrån strömmar det en rutten och 
kväljande stank.
Nattetid kan man alltid hitta 1–3 likätare som stryker 
runt och håller på att gräva upp gravar här. De drar upp 
förmultnade kroppar och äter på dem eller släpar in dem 
i klostret. Dagtid ser man inte skymten av dessa och det 
enda spåret är de nyuppgrävda gravarna.21. S:t Kerons gravkammare
En cirkelrund, underjordisk, kammare med kupolformat 
tak. I mitten vilar en väldig stensarkofag vars lock ligger 
splittrat på sidan av. Här och där i kammaren ligger 
allehanda bråte och stora, mörka fläckar har spillts ut 
över golvet och kan inte vara något annat än blod.
Det var här S:t Keron vilade tillsammans med Zepanolael 
som var fångad i hans kropp men hölls i dvala med hjälp 
av den heliga amuletten. Här blev tjuvarna överfallna 
och förvandlade av Zepanolael. Man kan finna en lykta, 
ett rep med änterhake samt en axelväska som bland 
annat innehåller låsdyrkar.
22. Klocktornet
En hög byggnad byggd av tjocka, grova, stenblock. 
Den har inga fönster utan endast en järnbeslagen dörr. 
Högst upp öppnar tornet upp sig och där finns den 
väldiga klockan.
Dörren är låst och förbommad. Hela platsen är fylld 
av helig kraft och likätarna är inte kraftfulla nog att ta 
sig in där. Från klocktornet har man full uppsikt över 
klostergården och kan känna sig trygg från attacker. Se 
händelsen ”Den överlevande.”
Likätarna
Demonens slavar
Likätarna är alla en del av Zepanolael. De har en del 
av demonens själ i sig och har förvridit enligt hans 
vilja. Namnet likätare fick de under andra mûhadinska 
invasionen då de åt av liken på slagfälten och vrålande 
attackerade alla som stod i deras väg. De jargiska 
soldaterna tvingades möta sina egna kamrater i strid och 
de som fångades blev själva förvridna. Zepanolael kallar 
dem för sina barn, och östzhaniska stammar omnämner 
dem som Zagh­tir ­mesh.
Likätarna räknas som Skickliga krigare . De använder 
samma skadetabeller som människor och andra human­
oider. De anfaller med sina långa klor (se nedan). De bär 
ingen rustning.
Klor
Likätarna anfaller med sina klor. 
Skada : (Hugg) 4T6+2. 
Egenskaper : Begränsad, Vådlig.Sömnens kyss [2 Övertag]
Får likätaren två Övertag i striden kan denne greppa 
sin motståndare och andas in sin ruttnande andedräkt 
i dennes mun och tillsammans med denna en del av 
demonens medvetande. Personen i fråga får omedelbart 
+4 Utmattning (men tar ingen övrig skada) och om 
denna misslyckas med sitt slag med Livskraft faller denna 
i en djup sömn i 1T6 timmar. Personen kan väckas med 
ett slag med Läkekonst mot svårighetsgrad 8.
Solljus
Även om solljuset inte skadar likätarna så gör det dem 
desorienterade och försvagade. Om en likätare är ute i 
direkt solljus får denna –1T6 på alla färdighetsslag.
Ätandet
När en likätare slukar kött är den helt och hållet inne i 
sin egen värld. Det är bara ätandet som är viktigt för den 
just då. Den måste lyckas med ett slag med Vaksamhet 
mot svårighetsgrad 24 för att upptäcka om någon närmar 
sig den.

--- Page 12 ---
12
S:t Kerons
sista vila
Zepanolael
Demonen har i århundraden varit fången i Kerons 
kropp. Den har förlorat det mesta av sin forna styrka. 
Under det stora andra mûhadinska invasionen var den 
likt en pest som härjade Jargien. Den drog fram, buren 
på en väldig bärstol, med hundratals likätare runt sig. 
Dessa sände den mot sina fiender och utökade ständigt 
sina led.
Likt en pest var den mycket svår att utplåna. När 
demonens kropp blev förstörd så besatte den närmaste 
levande humanoida individ – vanligen den som dräpte 
honom. 
Zepanolael var en gång i tiden en människa som efter 
otaliga besättelser, okontrollerade magiska experiment, 
och en nära upplevelse med en av Tarkas magistormar 
förvreds och blev av en demonisk natur. Av det som 
var mänskligt minns den mycket lite. Demonen drivs 
alltjämt av maktlystnad och euforin av krig och våld.
Hans främsta förmåga är att förslava dödliga och 
förvrida både deras kroppar och deras viljor. Han stöper 
om dem till att bli likätare. Vidriga styggelser som 
endast känner tillfredställelse när de äter köttet av andra 
tänkande varelser. Bandet till dessa är också det som ger 
honom styrka och hindrar honom från att vittra och dö 
i Mundana.
Zepanolael inhyser sig själv i S:t Kerons kadaver: ett 
förtorkat och mumifierat lik iklädd en ceremoniell 
Daak klädnad som nu är tärd och söndertrasad. Den rör 
sig med stor värdighet och när den pratar är rösten torr 
och sprucken.
Zepanolael använder samma skadetabeller som vanliga 
människor. Nedan är dennes attribut och specialregler.
Attribut
Förflyttning 3T6
Intryck 4T6
Kroppsbyggnad 4T6
Livskraft 4T6+2
Reaktion 3T6+2
Självkontroll 5T6
Vaksamhet 3T6Grundrustning 5
Grundskada 5T6+2
Strid
Anfall & försvar 5T6
Primära färdigheter (5T6) : Kunskap om forna tider, 
Hotfull aura, Teoretisk magi, Ritualer, Väderkännedom.
Sekundära färdigheter (4T6) : Genomskåda, Anatomi, 
Håna, Zhaniska talessätt. Förmågor
Klor
Demonen har likt likätarena långa krökta klor på 
sina fingrar. Dessa använder den för att slita sönder 
motståndare som går in i närstrid.
Skada : (Hugg) 5T6+2
Egenskaper : Vådlig.
Själavandring
Om demonens kropp förintas söker sig dess ande till 
närmaste själ inom fem meter, helst av allt den som 
dräpte den. Personen i fråga måste lyckas med ett 
Självkontroll mot 20 eller så tar demonen kontrollen 
över dennes kropp. Skulle personen lyckas med slaget 
så söker sig demonen till nästa själ och så vidare (och 
denna person är immun att bli besatt i fortsättningen). 
Lyckas den inte besätta någon besjälad varelse inom 500 
meter så förintas demonen. Zepanolael kan ej besätta 
likätarnas kroppar.
Skapa likätare
Zepanolael kan placera en del av sin själ i kroppen av 
en dödlig. Denne förvrids till en likätare och tappar alla 
band till den som den en gång var. För att göra detta 
krävs att personen är försatt ur stridbart skick och att 
Zepan olael sedan för över sin själ till denne genom att 
sätta sin mun mot dennes. Det tar ungefär en minut 
innan besättelsen är klar och därefter tar det ytterligare 
några minuter då personen i ohyggliga smärtor förvrids. 
Personen måste klara av ett Självkontroll mot 24 för att 
motstå besättelsen. Gör denne detta kommer Zepanolael 
att slita halsen av denne och låta likätarna äta av dennes 
kött.
Likätarna är viktiga för Zepanolael eftersom dessa ger 
honom kraft. Ju kraftfullare demonen blir desto mer 
likätare kan demonen ha. Demonen kan som mest öka 
i kraft med en nivå per dygn. Det krävs också att denne 
har som minst hälften likätare på sin nuvarande nivå för 
att öka sin makt. Således krävs det att Zepanolael har 25 
likätare samt ett dygn av kraftansamling för att gå vidare 
till nivå tre (därefter 50 likätare samt ytterligare ett dygn 
för att gå till nivå fyra och så vidare). 
Nivå ett : Maximalt 10 likätare i sin kontroll.
Nivå två : Maximalt 50 likätare i sin kontroll (när 
äventyret börjar är Zepanolael på denna nivå).
Nivå tre : Maximalt 100 likätare i sin kontroll. 
+1T6 på Livskraft, Grundskada, Självkontroll.
Nivå fyra : Maximalt 500 likätare i sin kontroll. 
+2T6 på Livskraft, Grundskada, Självkontroll.
Nivå fem : Maximalt 1000 likätare i sin kontroll. 
+3T6 på Livskraft, Grundskada, Självkontroll.
Nivå sex : Maximalt 2000 likätare i sin kontroll. 
+4T6 på Livskraft, Grundskada, Självkontroll.Demonen

--- Page 13 ---
13
S:t Kerons
sista vila
Nackdelar
Silver
Vapen av silver eller som är försilvrade gör +2T6 skada 
på demonen. Silver som berör demonen missfärgas och 
svartnar.
Solljus
Även om solljuset inte skadar demonen så gör det den 
desorienterad och försvagad. Om demonen är ute i 
direkt solljus får denne –1T6 på alla färdighetsslag.
Den magiska väven
Zepanolael är en demon och tar skada av Mundanas 
magiska väv. Han drar dock kraft från själarna från 
sina förslavade likätare för att återställa den energi han 
förlorar. Var 12:e timme får Zepanolael –1T6 på samtliga 
färdigheter och härledda attribut. Genom att samla sina 
liktätare runt sig och dra styrka från dem återställer han 
dessa modifikationer. Detta försvagar dock likätarna 
under en timmes tid och de får –1T6 på alla färdigheter 
(ej härledda attribut).
Förnimbar närvaro
Personer som är i demonens närhet (inom två kilometer) 
tenderar att drömma obehagliga drömmar där de slukar 
det ruttnade köttet av djur och människor. Detta är ett 
tydligt tecken på att demonen är i närheten, liksom att 
djur i närheten blir stilla, tysta och nervösa; det blir även 
kallare och råare och är det vindstilla tätnar dimman.Besegra Zepanolael
För att besegra Zepanolael måste man hitta S:t Kerons 
amulett och hänga den runt halsen på S:t Kerons 
kvarlevor. Alternativt placerar man demonen på sig själv 
och dräper demonen och när denne då besätter ens 
kropp kommer den omedelbart hamna i dvala. Det är 
också möjligt att fjättra honom eller lura ned honom i 
kapellet och låsa in honom. 
Har man besegrat demonen så kan man om man lyckas 
med en Reaktion mot svårighet 14 lyckas sätta den på 
kroppen innan demonen lämnar den. Detta måste göras 
senast stridsrundan efter det att demonen blev besegrad. 
Zepanolael undviker att vidröra amuletten då han vet att 
den är det enda som kan försätta honom i dvala. Ingen 
av hans likätare har problem med amuletten och därför 
har Zepanolael låtit sin närmaste man vilket är den 
tidigare abboten ta den runt sin hals och försvara den 
med sitt liv. Zepanolael är fascinerad av den och tänker 
studera den och lära sig dess mysterier när tid ges så att 
han kan lära sig undgå att bli bunden av den eller en 
liknande amulett igen. 
De olika ledtrådarna till detta fås dels genom att höra 
historian från Ondola, men även genom att konsultera 
de hemliga skrifterna om S:t Keron och Zepanolaels 
historia man kan hitta i biblioteket eller i abbotens 
kammare. Man kan förstöra S:t Kerons kropp men det 
frigör bara Zepanolael som då kommer att söka upp en 
ny lämplig kropp att besätta.
Att placera medaljongen på demonen
Demonen kommer att undvika medaljongen så gott den 
kan. Det räcker inte att hålla den mot demonens kropp 
utan den måste placeras runt dennes huvud. För att göra 
detta måste personen lyckas med ett slag med Slagsmål 
och få minst tre Övertag.
Äventyrets slut
Nedan följer ett antal sätt som äventyret kan sluta på:
Rollpersonerna dör : Dessa blir mat till Zepanolaels 
likätare. Det kan mycket väl hända att Zepanolael dyker 
upp i ett annat äventyr eller annan kampanj.
Rollpersonerna förvandlas till Zepanolaels tjänare : 
Även om rollpersonerna förvrids till hans tjänare 
betyder inte detta slutet. Det är möjligt att den jargiska 
inkvisitionen lyckas fånga dem och rensa Zepanolaels 
medvetande från deras själar. Rollpersonerna kommer 
då att stå i skuld till inkvisitionen.
Rollpersonerna besegrar Zepanolael och dödar hans 
tjänare : Demonen är död men det finns inte mycket 
kvar av S:t Kerons orden. Ett kompani soldater med en 
inkvisitor i spetsen kommer att anlända till klostret för 
att fråga ut rollpersonerna vad som skett.Rollpersonerna besegrar Zepanolael men dödar 
inte alla hans tjänare : När demonen är besegrad så 
lämnar förbannelsen likätarnas kroppar. Under några 
plågsamma minuter återgår de till sin vanliga form. 
De kvarvarande i klosterorden kommer att tacka 
rollpersonerna och be att dessa inte berättar om det hela 
för någon – S:t Kerons hemlighet bör inte spridas vidare. 
Varje rollperson får 100 silver och munkarna kommer 
att ta hand om deras sår och se till så att de är fria från 
alla demoniska influenser.

