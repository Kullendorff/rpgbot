Source: Bottenlosa_myren_20171130_FINAL.pdf
--- Page 1 ---
Bottenlösa myren
En äventyrsplats till EON
 Formgivning
 Niklas Fröjd ”Jag anar misslor i mossen! ” FörF attare
 Erik Melin ”Fast om man försöker döda Damarien som 
Picasso säger så misstänker jag att modulen bara kommer att uppstå från de döda igen”
 i
llustrationer
 Kim Vässmar ”Skylla sig själv om man ligger under ett vitt lakan på en skoterled” g
raF ik
 Petter Nallo ”Inse faktum. 9/10 nekromantiker har testat att ha sex med sina skapelser. 5/10 har det regelbundet.”
 Johan Palmén ”Vi skall köpa ytterligare nytt luftvärnssystem, så, med jobbet får vi väl se”

--- Page 2 ---
2
Bottenlösa 
myrenTräsket vid Svarta floden
 I riket Damarien ligger den dystra Järvskogen, en dunkel 
och hemsökt plats med många hemligheter och hem för de fruktade thismalverna. Att ta sig genom skogen till fots är en nästintill omöjlig uppgift och de människor som väljer att passera genom den reser via Svarta floden, den strida bergström som kastar sig ned från Khazimbergen och löper genom riket och skogen innan den når Purpurhavet vid den damariska staden Svartfors.
När en resenär färdas längs med floden händer det att 
denne känner hur nordanvinden bär med sig en doft av förruttnelse, sjukdom och stillastående vatten. Detta betyder att man passerar en plats även alverna undviker, 
ett förbannat område av träsk och sumpmark känt endast 
som den Bottenlösa myren. Och många resenärer svär att under månlösa nätter bär nordanvinden inte bara stanken av skämt vatten med sig från norr, utan även klagoropen 
från de olycksaliga själar som mött en fasansfull död i 
kärrets mörka, besmittade vattendrag.
Trots sin svårframkomlighet har träsket vid flera tillfällen 
kommit att utgöra slagfält mellan alver, människor och dvärgar och dess mörka vatten tjänstgör nu som många tusen olycksaliga krigares gravfält. Enligt legenden sägs det att kroppar som går förlorade i träskets torvmossar aldrig förruttnar och att man alltjämt kan finna resterna av de dvärgar och alver som föll här under det fjärde stora kriget sida vid sida med döda människor från de krig som utkämpats mellan Culnars grevar och alvernas furstar. Här och var kan man till och med finna rester av de strålande alviska städer som blomstrade i detta land innan det fjärde stora kriget eller bortglömda mänskliga och dvärgiska utposter som långsamt håller på att slukas av träsken. Det är inte för inte som myrmarken har fått rykte om sig att vara hemsökt och att legenden anklagar hela träsket för att vara besatt av ett ondskefullt medvetande av något slag som törstar efter de levandes blod.
Även om alverna lyckades återta området efter det fjärde 
stora kriget bosatte de sig aldrig här på nytt och både 
träsken och skogarna norr om dessa kom snart att dra till 
sig flockar av varulvar, vättar och diverse andra styggelser. 
På senare år har man även konstaterat att flera vandöda 
tycks ha vaknat och börjat attackera alviska bosättningar 
i området och alverna har till sin fasa kunnat konstatera 
att legenderna om de osaliga döda tycks stämma då 
flera vandöda börjat anfalla alviska bosättningar i norra 
Järvskogen.
Rykten och myter
Det cirkulerar åtskilliga myter om Bottenlösa myren. 
Nedan följer några av de berättelser rollpersonerna kan snappa upp från de culnaritiska bönderna som lever vid Järvskogens bryn, vandrande sagoberättare eller gamla flodbåtskaptener i Svartfors rökiga tavernor.
•	Myren uppstod när Dibuk förbannade de onda 
alverna som bodde där för deras hädelser mot 
gudarna. Platsen är förbannad till denna dag, 
och den som frivilligt sätter sin fot där kommer själva att drabbas av dess onda inflytande (exakt vad förbannelsen går ut på varierar mellan olika 
berättare, men nästan alla verkar vara eniga om dess 
existens).
•	Träsket är en begravningsplats för gamla, onda 
gudar vars namn endast alverna ännu känner till. Alverna dyrkar dessa väsen, som i utbyte skänker dem odödlighet och det oheliga alviska ögat. De som kommer för nära kärret offras av alverna till de namnlösa fasorna som vilar under det besmittade vattnet.
•	De som dör inne i myren ruttnar inte, deras kroppar sjunker istället ned i leran och förblir välbevarade flera tusen år senare.
•	Det har utkämpats många stora strider mellan alverna, dvärgarna och culnariterna i den mörka myren och det sägs att man kan finna kroppar från eldens tid (det lokala namnet på det fjärde stora kriget) i mossarna.•	Om man tittar ned i vattnet kommer man se ansiktena av dem som fallit offer för träsket, även om betraktaren är säker så länge denne inte rör vid vattenytan. Då kommer de döda att slita ned den olycklige med sina långa kadaverarmar och göra denne till en av dem.
•	Det sägs att de döda ibland vaknar och vandrar runt i träsket, för evigt vilse i dess dimmor och hungrande efter de levandes kött.
•	Det bodde för länge sedan en mäktig trollkarl 
i träsket, kallad Lyktbäraren, som terroriserade 
de omkringliggande områdena. Han ska ha fått 
sitt namn eftersom han hade för vana att vandra utomhus nattetid bärande en magisk lykta han fått i gåva från den mörke guden Orphagus (eller 
Malgoarh, om du frågar traktens Daaktroende). De 
olycksaliga som såg Lyktbärarens ljus drabbades av 
hans förtrollning och kunde inte låta bli att följa honom tillbaka till hans torn, där de sedan för evigt tvingades tjäna honom.
•	Någon av de närvarande svär att han hört från en vän att mystiska skuggor börjat röra sig i västra Culnars skogar och att människor försvunnit där spårlöst. Enligt berättaren kan detta knappast vara alvernas verk, då dessa väsen alltid lämnar kvar sina offers kroppar vid skogsbrynen som en varning till andra potentiella inkräktare.

--- Page 4 ---
4
Bottenlösa 
myrenPlatser utanför kärret
Aduklostret
Aduklostret är det största och viktigaste (men inte det 
äldsta) vindklostret i Culnardalen. Klostret är beläget i västra Culnar, nära gränsen mot Järvskogen och dess munkar har blivit en sorts medlare mellan ätten van Culnar och de aggressiva alverna i Järvskogen. Klostret har runt 500 munkar men då man har få skyddslingar måste man i första hand försörja sig genom eget jordbruk och handel med omvärlden. Närheten till skogen har gjort munkarna till några av rikets främsta vildmarksmän och de är ofta mer skickliga bågskyttar än ishanifäktare.
Vindmunkarna har en god relation med grevskapets 
hemlighetsfulla och paranoida adelsmän, och lämnas oftast i fred av dessa. Klostrets ledare är den gåtfulle Högsten fader Taran, som sägs vara den dödlige sonen till en människokvinna och en alvisk skarpskytt. Klostrets symbol är en öppen hand och dess totem är järven.Gadas stuga
Gadas är en eremit som för länge sedan övergav andra människor för att leva i avskildhet inne i skogen. Folk i de omkringliggande byarna och kolarlägren brukar påstå att han som ung sprang till skogs efter att ha förälskat sig i ett skugglandsväsen som förvred hans sinne. Han bor nu i en jordkula under en stor tall, som är svår att hitta om man inte vet vad man ska leta efter. Eremiten själv påminner mest om ett litet, ovanligt smutsigt skogstroll och syns knappast under sitt långa, stripiga hår och skägg och de otaliga lagren av djurhudar han klär sig i. Överlag ogillar eremiten besökare, men han tar ibland emot skogsmän eller Aduklostrets vindmunkar. Även alverna verkar ha en viss respekt för honom och när någon besökare kommer förbi händer det att Gadas byter pälsar från djur han fällt och sällsynta örter han funnit i skogen mot vin, salt, verktyg och bröd. Hans enda sällskap är en flock halvtama vargar i vars revir Gadas byggt sitt hem, vilka kommer att rusa till eremitens försvar om de upplever att han är i fara.
Den gamle mannen känner östra Järvskogen och kärret 
som baksidan av sin egen hand och om man lyckas vinna hans förtroende kan han både berätta om träskets faror, den sanna historien om Vani’a’an Soromas fall och några av de säkraste vägarna genom kärret, även om han vägrar gå in i det själv. Han kommer även att nämna ”styggelsen som vandrar i halvmånens skugga” och be rollpersonerna undvika denna till varje pris om de vill behålla sina själar. Han vägrar dock berätta vad denna styggelse är för något eller hur han fått reda på dess existens: ”Nämn den inte 
Den bottenlösa myren är mycket svår att resa igenom. 
Våtmarkerna, den täta vegetationen, den tjocka dimman och de labyrintliknande vattendragen som ständigt delas och återförenas på ett sätt som kan förvirra den mest härdade vildmarksmannen. Det enklaste sättet att navigera på är att gå med eller motströms för att lämna kärret, men inte ens detta är alltid helt lätt då vattenströmmarna tycks leva sitt eget liv. 


--- Page 5 ---
5
Bottenlösa 
myrenmer! Den hör! Vid alla gudar, gravskändaren hör!”. 
Alla Gadas beskrivningar är osammanhängande och förvirrade, men för den som kan tyda hans instruktioner är de ovärderliga.
För att vinna eremitens förtroende måste rollpersonerna 
undvika att skrämma eller förolämpa Gadas. Därefter måste de genom gåvor och vänlighet visa sitt goda uppsåt. Framför allt uppskattar eremiten gott vin, en av de få varor han inte själv kan tillverka. Helst av allt bör man undvika att mer än två personer åt gången närmar sig hans hus, då ”folksamlingar” skrämmer honom.
Gasthamnen
I mitten av Järvskogen, vid den svarta flodens strand, finns en hög granitklippa på vars topp ett ensamt, till 
synes övergivet, stenfort övervakar floden nedanför. 
Fortet, vars namn sedan länge är glömt, är av allt att 
döma byggt av människohänder och det finns rester av en mänsklig bosättning runt omkring detta. Av den namnlösa person som en gång i tiden levde vid denna 
ensliga plats, omgiven av alver och den mörka skogen, 
finns det inga spår idag. Det sägs att endast fladdermöss, 
skogskatter och spöken lever inom fortets väggar. Platsen är i denna dag endast känd som Gasthamnen. Där klippan sticker ut i floden bildas en naturlig flodhamn, men då området anses vara förbannat är det få som stannar till här. Med ett undantag; ett fåtal modiga köpmän landar varje fullmåne vid Gasthamnen på väg upp eller nedför floden. Här lastar de av sina varor och sätter sig att vänta i någon av de övergivna husruinerna. De håller sig alltid borta från fortet, ty de har alla hört sagorna om den sorgsna och illasinnade närvaro som vilar där inne och som aldrig mer får väckas. När så natten faller på kommer platsens verkliga herrar gående ut från skogen, tysta och osynliga som skuggor.
Detta är i princip den enda kontakt de djupt 
främlingsfientliga alverna någonsin har med utomstående. Ordlöst byter varor ägare, allt under alviska skarpskyttars 
vaksamma och genomträngande ögon. Människorna 
försöker aldrig luras eller ta till våld, då detta är alvernas 
mark och de genast och obarmhärtigt slår ned på allt som kan tolkas som våldsamhet eller oärlighet. Faran görs inte mindre av storfurst Thamas officiella förbud mot kontakt med alverna och damariernas naturliga skräck och avsky mot dessa väsen, men handeln är oerhört lukrativ och stöds i hemlighet av Dimmestrands och Culnars grevar.
Treni orosi’in
Treni orosi’in (“Svartkullen”) är en liten alvisk utpost precis utanför den bottenlösa myren. Likt de flesta av skogens alviska bosättningar är dess byggnader uppförda på plattformar i några väldiga tallars trädkronor. Bredvid tallarna reser sig även den kala, trädlösa kulle som givit bosättningen dess namn och från denna har man en fantastisk utsikt över den omkringliggande skogen och det land som sluttar ned mot kärren. I en grotta under kullen har alverna konstruerat flera av sina förråd och fånghålor, och har möjlighet att barrikadera sig i händelse av ett anfall.Ungefär en tredjedel av bosättningens åttio bosättare är skarpskyttar från det legendariska förbandet Blodkorparna medan de övriga alverna i huvudsak arbetar som jägare, örtodlare eller herdar för Treni orosi’ins små skogsgetter. Bosättningen leds av skarpskyttekommendant Latiel Iralarion vhic Amlosa, en ung, oförsiktig och ärelysten krigare som törstar efter att vinna ryktbarhet i strid. Hon har flera gånger rapporterat till Sholye hen’oro om mystiska saker som pågår i kärren och har kommit att bli mer frustrerad över vad hon upplever som sina överordnades långsamma hantering av krisen. Hon planerar i hemlighet att själv leda expeditioner in i träskmarken för att närmare ta reda på vad som pågår där inne.
Ucarara
Ucarara är den västligaste av grevskapet Culnars människobosättningar. Platsen var en gång i tiden ett fort, rest för att skydda människorna mot skogens alver, men efter att detta förstördes av alverna under ett av krigen mellan dessa och Culnars grevar byggdes det aldrig upp igen. Så snart grevarna och alvernas furstar slutit fred med hjälp av vindmunkarnas medling kom vattendraget Tariels blod att utses till gräns mellan alvernas och människornas riken. Enligt legenden ska bäcken ha fått sitt namn från en skarpskytt som dödades där efter att själv ha nedgjort ett helt kompani mänskliga krigare.
Ucararas ruiner låg strax bredvid Tariels blod och snart 
flyttade kolare och skogshuggare, vars feodalherrar var munkarna i Aduklostret, in i det gamla fortet och uppförde en mindre by i dess närhet. Idag är fortet delvis uppbyggt, även om mycket av dess forna stenmurar idag utgörs av enkla träpalissader, mer lämpade att skydda mot vilda djur och monster än mot alviska krigare. Ucarara har runt hundra invånare, mestadels kolare, skogshuggare och deras familjer. Fem av byns invånare är vindmunkar, som driver in skatter, leder dyrkan av de fem vindarna och fungerar som diplomater i händelse av konflikter med alverna. Byns folk tillber en blandning av de fem vindarna, vildsvinets totemande Susior och sina egna förfäder.
På senaste tiden har flera av byns invånare försvunnit 
spårlöst ute i skogen medan andra har rapporterat att de sett mystiska skuggestalter röra sig i dimmorna på andra sidan Tariels blod. Många bybor är vettskrämda och kräver att munkarna ska göra något åt vad många är övertygade om är alvernas plötsliga aggression. Munkarna, som leds 
av den åldrade och visa moder Morani Sogul, är dock 
mycket försiktiga och vill inte göra något som kan tänkas 
provocera alverna samtidigt som man månar om sina skyddslingar.

--- Page 6 ---
6
Bottenlösa 
myrenPlatser inne i kärret
Förlista pråmen
För drygt ett år sedan gjorde ett kraftfullt regnoväder 
uppe i bergen att vattnet i Svarta floden steg kraftigt, vilket fick en pråm på väg nedför floden till Svartfors fylld med dyrbar last att glida ut i det då översvämmade träsket. Pråmen ligger nu delvis på en sandbank mitt i floden. Kvarlevorna av två olycksaliga besättningsmän kan återfinnas ombord. Ett stort hål har slagits upp i lastutrymmet och mycket av dess innehåll har glidit ut och ligger nu på flodens botten, men en ambitiös bärgare kan bärga ett par lådor högkvalitativa dvärgiska verktyg, bland annat sågar och borrar, för ett sammanlagt värde av 800 silver. Samtliga föremål är märkta med det faliska handelshuset Mimores sigill. Om lådorna återbördas till handelshuset Mimore kan rollpersonerna kräva ut en hittelön på upp till 100 silver, beroende på hur väl de förhandlar. Om de istället försöker behålla föremålen själva och sälja dem i Damarien finns en risk för att handelshuset kommer att få reda på detta och utnyttja sina kontakter med grevarna av Culnar och Svartfors. I så fall kommer rollpersonerna att bli efterlysta som vrakplundrare.
Lyktornas torn
Norr om Vani’a’an Soroma rinner två större vattendrag samman och bildar en mindre sjö, vid vars stränder dimman alltid ligger tät. Långt borta vid sjöns norra strand reser sig ett högt torn ur dimman. Ur dess fönster händer det då och då att en resenär kan ana ett vagt men ändå förnimbart ljussken, som påminner om skenet från ett ljus eller en mindre lykta, som rör sig av och an inne i tornrummen. Om rollpersonerna bestämmer sig för att utorska denna plats närmare kommer de att upptäcka att tornet är ett gammalt alviskt torn byggt på en klippa. Längst ned är dess yttre täckt av otaliga lager av mossa, lavar och klängväxter som helt döljer den vita stenen därunder, men stenytan är fortfarande delvis synlig högre upp.
Lyktornas torn är åtta våningar högt och har fönster endast 
på de översta tre våningarna och den översta våningen saknar tak mot himlen. Om man skrapar undan mossan på den översta våningen ser man resterna av en gammal stjärnkarta med himlakropparnas namn utskrivna på felya-nai. De flesta av rummen inne i tornet är tomma och ödsliga, fulla med klängväxter och hem åt spindlar och fladdermöss. En spiraltrappa i sten löper längs med tornets väggar hela vägen upp från markplan till den högsta våningen. Med undantag för enstaka stenbänkar har så gott som alla de möbler som en gång inredde tornet ruttnat sönder under årtusendena. Det enda undantaget finns på femte våningen, där observatoriets herre en gång bodde. Här finns resterna av ett utsökt utsirat marmorbord och flera stenhyllor, på vilka det en gång legat otaliga ovärderliga bokrullar. De allra flesta av dessa har ruttnat bort under årens lopp, förutom en samling med stentavlor. Det finns en gammal stenport längst nere vid marknivå, men den är svår att nå och kräver att rollpersonerna gräver sig igenom flera lager av mossa och klängväxter .
I forntiden var Lyktornas torn ett observatorium 
där alviska stjärnskådare och astrologer betraktade himlavalvet och mediterade över dess mysterier. Tornet 
lyckades undgå att förstöras under det fjärde stora 
kriget och flera alviska astrologerna överlevde genom att gömma sig i det avsides liggande observatoriet. Men när de dvärgiska härarna lämnat landet fick tornets herre, en stjärnskådare vars namn gått förlorat i tidens dimor, reda på att hans livskamrat fallit för dvärgarnas yxor. I ett utbrott av förtvivlat vansinne dräpte Stjärnskådaren alla överlevare och tog sedan sitt eget liv. Det har nu gått nästan tretusen år och Stjärnskådarens osaliga ande hemsöker alltjämt lyktornas torn. Spöket äger den fruktansvärda förmågan att binda sina offers själar till sig själv. Dessa hemsöker nu Lyktornas torn och området runt omkring detta, och försöker locka nya offer till sin herre i tornet. I nuläget befolkas tornet av fem irrbloss, som drar runt som ljussken vid flodstränderna eller i tornets övre våningar, och Stjärnskådaren som aldrig lämnar sin tornkammare. Om irrblossen lyckas locka till sig rollpersonerna försöker de få dem att gå in i tornet, där Stjärnskådaren attackerar dem, övertygad om att de är spioner för de hatade dvärgarna.
Om rollpersonerna lyckas fördriva Stjärnskådarens 
osaliga ande permanent kommer de andra andarna att befrias och rollpersonerna kan leta igenom Lyktornas torn. Följande skatter finns i tornet:
Stjärnskådarens svärd: Två niamhsvärd vars namn är 
Dunivir (“Månöga”) och Araliscéa (“Stjärnhjärta”). Svärden är exceptionellt vackra, Dunivir är en ljust gyllene klinga vars handtag är utformat som ett stiliserat varghuvud i silver med ögon av månsten. Araliscéa är tillverkat i en matt mörk metall beströdd med glittrande stjärnstoft och ett handtag i mörkt ädelträ vars yta är täckt av utsirade stjärnkonstellationer. Svärdens namn står inristade runt hjalten. Båda svärden kan säljas för 1000 silver vardera, och mer än det dubbla om de säljs gemensamt.
Filament : En liten kista av silver värd 500 silver med fem 
astrotropiska filament med magnitud 8.
Gyllene astrolabium : Ett litet utsökt astrolabium i guld, 
prytt med aventurin-stenar och utsökt kalligraferade felya-
nai-logogram. Så länge en person kan se stjärnhimlen 
minskar avdraget för Navigation och Orientering med 
1T6. Artefakten minskar även avdrag för att alstra 
astrotropi som kommer från omgivningens tillstånd eller 
det personliga tillståndet med 2T6.
Stjänskådarlins : En lins bred som en tumme från kant till 
kant som en gång i tiden utgjorde en del av en gammal 
mekanism för stjärnskådande. Linsen är tillverkad med 
hjälp av alkemiska processer och är mycket svår att förstöra eller ens repa med icke-magiska medel. Kan användas för att göra upp eld under soliga dagar och ger 

--- Page 7 ---
7
Bottenlösa 
myren+1T6 bonus för att alla slag där synen används för att 
studera små föremål eller läsa liten text.
Kartor : Stenplattor med kartor över Bottenlösa myren 
såsom den såg ut innan det fjärde stora kriget. Den som 
tar med sig eller memorerar dessa får en bonus på +1T6 för orientering i kärret när målet är en plats som fanns innan det fjärde stora kriget. Observera att exempelvis slottet Halvmåne och Tårarnas sjö inte existerade förrän efter kriget.
Slottet Halvmåne
I de nordvästra delarna av Bottenlösa myren ligger de ödsliga ruinerna av slottet Halvmåne. Borgen byggdes ursprungligen av dvärgarna under det fjärde stora kriget efter att dessa delar av Järvskogen bränts och avfolkats och användes som bas för dvärgiska straffexpeditioner mot alverna. I sinom tid lyckades alverna återta området och förstöra borgen, som låg ödslig och bortglömd i nästan niohundra år till dess att culnariterna erövrade området under ett av de många krigen mellan alverna och grevarna van Culnar, då människorna lät bränna skogarna och återuppbygga slottet. Människorna drog sig senare, tillbaka och lät skogen och träsken återta landet kring slottet, som precis som Vani’a’an Soroma hade legat på relativt torr mark tack vare ett avancerat system av diken och dammar.Ännu i denna dag reser sig slottet Halvmåne från en hög kulle över de omkringliggande träsken. Två av dess tre torn har kollapsat, men dess murar har till största delen lyckats undgå förfall även om de numera täcks av tjocka lager klängväxter och mossa. Slottet ligger i ett område med ovanligt svårframkomliga träsk och förrädisk sumpmark.
Sanningen är att slottet numera bebos av lamian Hecatia 
van Culnar och hennes tjänare, både levande och döda. Även om borgen fortfarande ser förfallen ut från utsidan har vampyrens vandöda slavar byggt upp den rejält, och slottet innehåller nu flera laboratorier, ett bibliotek och bostäder. Hon har även en skattkammare, där hon samlar de skatter och artefakter som de vandöda gräver ut i Vani’a’an Soroma. I slottet lever nu allt som allt 21 personer, Hecatia själv, hennes avkomma lamian Ragul, fyra dödliga alkemister, tre dödliga vakter och fyra dödliga tjänare. Dessutom tynar tre människor och fem alver långsamt bort i vampyrens fånghålor. Alkemisternas uppgifter är att skapa och studera de vandöda och föremålen från Vani’a’an Soroma, medan fångarna förser lamiorna med blod. Vakternas viktigaste uppdrag är att skydda sina herrar när de sover om dagen, men de ger sig ibland ut på uppdrag i träsket. De flesta vaktuppgifterna och alla tunga arbeten utförs dock av de lägre vandöda. Vampyrernas tjänare är alla medlemmar av Commersium lamia och ber regelbundet till Grand lamia och nattens onämnbara gudar i ett av tornen, som nu inretts som kapell.
Om rollpersonerna tar sig till Halvmåne kommer de 
snart att förstå att slottet och vattnen omkring den är en mötesplats för de vandöda mossliken och att det även finns besjälade, intelligenta varelser i slottet som verkar befalla dem. Det är hit som de vandöda för skatter från Vani’a’an Soroma och om de lägger sig att bevaka platsen kommer de snart att se att vandöda kommer hit med lik som bärs in i slottet för att reanimeras.
Rollpersonerna kan försöka bryta sig in och befria 
fångarna eller tillfångata och förhöra någon av Hecatias 
tjänare. Mossliken är inte så svåra att ta sig förbi, men om 
rollpersonerna är dumma nog att gå till frontalangrepp 
mot slottets invånare kommer de knappast ha någon chans mot de hundratals vandöda. Om de däremot är 
försiktiga kommer de snart att förstå att någon håller 
på att bygga upp en vandöd armé som kan bli ett hot 
mot både människor och alver mycket snart. Hecatia är listig och om hon begriper att rollpersonerna är där kommer hon inte direkt att attackera dem. Tvärtom ingår 
det i hennes plan att någon varnar de omkringliggande 
makthavarna om vad som pågår. Detta innebär dock inte 
att lamian tänker göra det enkelt för rollpersonerna att ta sig hem, det skulle kunna väcka misstankar hos dem. Det är därför troligt att lamian förr eller senare ger sina 
slavar order att attackera rollpersonerna och kanske döda 
en eller två av dem och låta resten fly.
Om rollpersonerna lyckas ta sig tillbaka till alverna, 
vindmunkarna eller Culnars greve för att berätta vad de 
sett kommer dessa makter att ordna ett anfall mot Halvåme 
under ledning av alveras skarpskyttar. Sannolikheten är i 
så fall stor att rollpersonerna kommer att ombes att följa 
med och guida styrkan som attackerar Halvmåne. Även 
detta är exakt vad lamian vill.
Stjärnskådarens spökskrift
Efter att Stjärnskådaren dräpt sina fränder och 
ensam vandrade genom sitt torn skrev han i sitt vansinne ned sina tankar på tornets väggar i de 
döda alvernas blod. Den ursprungliga texten har 
för länge sedan försvunnit, men Stjärnskådaren kan 
om han så önskar låta texten visa sig på nytt. Den uppenbarar sig då som felya-nai skrivet i blod, ibland lysande med ett lätt rödaktigt sken som uppenbarar 
sig från ingenstans för att därefter försvinna 
när rollpersonerna tittar bort. Detta är några av 
stjänskådarens skrifter:
“Döda, alla döda. Heleie död. Liara död. Älskade Duniare 
död.”
“Förbannelse över alla dvärgar. Förbannelse över Liljans 
råd som övergav oss i vår svåra stund. Förbannelse över 
stjärnorna som vävde vårt öde. “
“Förbannelse över mig, jag skulle ha varit vid din sida när 
du föll.”
“Ni ligger döda här i tornet. Ert blod besudlar mina händer. 
Sådant är de trolösas öde.”
“Duniare, älskade Duniare. Var är du? Jag ropar, men 
endast mörkret svarar.”
“Mina ögons strålade stjärna ligger död. Låt världen dö 
med henne.”
“Mörkret, förruttnelsen och döden regerar oinskränkt. Jag 
är dess tjänare.”
“Låt dvärgarna sända sina slavar och hejdukar att söka 
efter mig. De kommer aldrig att återvända, inte ens i döden.”

--- Page 8 ---
8
Bottenlösa 
myrenPlatser i slottet Halvmåne
1. Norra tornet. Fånghåla.
2. Östra tornet. Här förvarar Hecatia döda kroppar för 
reanimering eller experiment.
3. Södra tornet. Kapell vigt till Nattens drottning.4. Yttre borgen. De dödliga tjänarnas bostäder.5. Inre borgen. Lamiornas bostäder. Hecatias skatt-
kammare, bibliotek och laboratorium.
6. Porten. Vaktkur.7. Smal, vindlande väg.8. Myrmark.
1.
2.
3.
4.
5.
6.
7.
8.
8.

--- Page 9 ---
9
Bottenlösa 
myrenSumpmonstrens lya
Längs med en av floderna i den bottenlösa myrens 
södra delar reser sig en hög, spetsig klippa ur vattnet. Rollpersonerna känner, när de åker förbi denna, en fruktansvärd stank från skogen bredvid. Om de hoppar av båten för att undersöka detta finner de att någon hängt upp ruttnande kött i träden bredvid floden. Detta är en fälla, konstruerad av de tre sumpmonster som lever i en undervattensgrotta under den spetsiga klippan, som de ser som helig. Om rollpersonerna är oförsiktiga nog att gå av båten kommer monstren att vänta på rätt tillfälle innan de frigör sig från vattnet för att attackera dem. Om rollpersonerna dödar eller driver bort sumpmonstren kan de försöka hitta deras lya, som ligger under vattnet strax bredvid klippan.
Templet i dimman
Vid stranden av Tårarnas sjö reser sig en gammal, fyrkantig stenbyggnad omgiven av en cirkel av meterhöga stenar täckta av siglosmärken. Detta är i själva verket en mindre helgedom till dödsguden Dibuk som Culnardalens hedningar uppförde då området kontrollerades av människor. Dessa offrade gåvor till Tårarnas sjö, som de betraktade som en helig plats och en port till de dödas rike. När slottet Halvmåne och området övergavs försvann de flesta av dödsgudens mänskliga tillbedjare och idag är templet övergivet sedan lång tid tillbaka. Om rollpersonerna närmar sig byggnaden upptäcker de att en relativt ny flodbåt ligger uppdragen på stranden, vilket är märkligt, då det inte finns några spår efter dess ägare. Om rollpersonerna går in i templet finner de ett altare med ett ögonlöst ansikte uthugget i salens mitt. Väggarna är prydda av stenreliefer föreställande dödskallar, korpar, vallmoblommor, liar och andra objekt med koppling till Dibuk. Framför altaret ligger ett fyra meter djupt hål, som tidigare utgjorde en offerbrunn, där prästerna slängde ned gåvor till dödsguden. Brunnen leder till en underjordisk grotta, genom vilket det löper en smal ström som rinner ut i tårarnas sjö. Om någon av rollpersonerna försöker ta sig ned i den onaturligt mörka brunnen kommer denne att göra en fasansfull upptäckt. Lämningarna efter otaliga djur och fem relativt nyligen döda människor och deras utrustning ligger här nere, men de visar alla spår efter att ha slitits sönder våldsamt. Detta beror på att templet numera utgör lya åt en jättespindel, närmare bestämt en så kallad klippspindel (se Grundregelboken sid.281). Denna brukar ofta lurpassa uppe på templets tak eller nere i brunnen, där den lämnar alla delar av sina offer den inte kan sluka. Om den hör rollpersonerna närma sig försöker den gömma sig på någon av dessa platser. När rollpersonerna sedan försöker lämna templet eller klättra ned i brunnen attackerar spindeln den första att gå genom dörren eller klättra ned i brunnen. Om någon av rollpersonerna går bort från gruppen försöker spindeln oskadliggöra denne innan de andra märker något.
Tårarnas sjö
På denna plats rinner två större vattendrag samman och bildar en dimhöljd sjö med flera små öar. Dimman är tät oavsett tid på dygnet och alla träd verkar döda, vanskapta och täckta av mossor och lavar, vilket verkar vara det enda liv som kan växa vid sjön. Vattnet är kolsvart och på sina ställen mycket djupt. En magiker kan med ett (lyckat Förnimmaslag) känna att platsen är högmagisk för 
Mardrömmar vid Tårarnas sjö
Tårarnas sjö bär alltjämt de andliga såren från lidandet 
platsen fick utstå i samband med det fjärde stora kriget, och detta är så starkt att många dödliga fortfarande kan känna av det. Rollpersoner, i synnerhet om de har tillgång till någon form av övernaturlig varseblivning eller somnar i närheten av Tårarnas sjö kan komma att uppleva någon av dessa visioner:
•	Marken där du står är täckt av döda alver, dräpta 
dvärgar och en och annan människa, så långt du kan se. De måste ha stridit, men du är nu bokstavligen den enda levande varelsen här. Du ser hur skogen runt omkring dig brinner och du hostar och försöker att inte kräkas när dina näsborrar fylls av doften från blod och bränt kött. Du försöker gå därifrån, men en av de döda dvärgarna griper tag om ditt ben och stirrar på dig med tomma ögonhålor och viskar genom sönderslitna läppar: ”Kom! I mörkret finns inget lidande”. Rollpersonen vaknar och inser att sjön i själva verket är slagfältet från visionen, om än mycket lång tid senare.
•	Du står på en liten, rutten och knappt sjövärdig eka mitt på sjön. Det är natt och dimman gör att du knappt ser handen framför dig. Plötsligt hör du ett klagande ljud från vattnet bredvid din båt och du tittar över relingen för att se vad det är. Först ser du ingenting i det svarta vattnet, men plötsligt står du öga mot öga mot ett fasansfullt lik, med svartnad hud, tomma ögonhålor och munnen vidöppen i ett ljudlöst skrik. Den vandöde trycker sitt ansikte mot vattenytan och klöser vildsint mot den, men det verkar som om den av någon anledning inte förmår bryta ytan. Från dimman hör du ett viskande ”Kom 
till oss”, först bara en röst, men sedan allt fler som 
kallar på dig. Plötsligt märker du att hela sjön runt 
din lilla båt verkar koka och du ser till din fasa att vattnet är fullt med vandöda monstrositeter som alla allt mer aggressivt slår och klöser mot vattenytan 
och försöker ta sig mot dig. Ropen och de vandödas 
attacker ökar i styrka allt mer tills du måste hålla 
dig fast i båten för att inte kastas av den samtidigt som du vill hålla för öronen för att slippa höra de nu skrikande kallelserna: “kom till oss”. Plötsligt 
inser du att din båt har sprungit läck och att du inte 
kan göra något för att hindra den från att sjunka. 
Du försöker hålla dig ovanför ytan så länge du kan, men snart går det inte längre och du faller ned mot 
de döda ansiktena och deras kloliknade händer. I 
samma ögonblick som du bryter vattenytan vaknar 
du.

--- Page 10 ---
10
Bottenlösa 
myrennekrotropi. På en av öarna ligger resterna av en urgammal 
stenbyggnad som är så förfallen att det är svårt att avgöra vem som kan ha byggt den eller hur gammal den är, men som kan tjäna bra som en lägerplats.
Sjön var en gång skådeplatsen för ett av de blodigaste 
och mest meningslösa slagen under hela det fjärde stora kriget, där en mäktig alvarmé och en ännu större dvärghär fullständigt förintade varandra. Under de tvåtusen år som gått sedan dess har vad som då var en öppen glänta i en liten dalgång översvämmats och de oräkneliga kropparna som lämnades här utan en begravning har sjunkit ned i dyn under det mörka vattnet.
Om någon hamnar i sjöns vatten kan det hända att de 
vandöda attackerar. Dessa vägrar dock ta sig ovanför ytan och släpper taget om personen lyckas ta sig upp. Vattnet är så pass grumligt att det är omöjligt att se något under 
ytan utan magiska medel. De vandöda biter och slår inte, 
istället försöker de hålla fast och dränka sina offer. Ofta 
låter de vandöda eventuella offer ta sig en bit ut på sjön innan de går till anfall. Utöver detta utgör Tårarnas sjö dessutom hem för flera av de osaliga andar som brukar 
kallas lyktgubbar som ibland rör sig spöklikt i dimman 
och för den ovane mest liknar lanternorna på båtar. 
Dessa söker allt som oftast locka ut de levande i vattnet där de vandöda kan dränka dem.
Vani’a’an Soromas ruiner
Innan det fjärde stora kriget var Vani’a’an Soroma en blomstrande alvisk stad kallad Emori’an Saralai (Tårpilskällan) och hade några av de främsta lärosätena på denna sida Khazimbergen. Staden låg då vid myrmarkens kant, och här hade några av alvernas trollkarlar bosatt sig efter ha upptäckt ett litet område med sällsamma magiska egenskaper. Man dränerade snart området med hjälp av både magiska och världsliga medel och snart låg här en liten men vacker stad, prisad för sina lärde och för en koloni av kiryaalviska poeter och barder som hyllade dess skönhet i dikter och sånger som beskrev dess vita torn, prunkande trädgårdar och dess undersköna kurtisaner. Dessutom talade dikterna något mystiskt om ”Gryningsbrunnen”, en helig plats i staden som lindrade förbannelsen och skänkte många mystiska gåvor till de som badade i dess vatten.
När det fjärde stora kriget kom ödelades staden av 
dvärgarna, som nyss fått reda på att alverna förintat dvärgafästet Merdakh-renk-Ghor och vars vrede och hämndlystnad inte kände några gränser. Med en grymhet 
chockerande även i detta obarmhärtiga krig torterade 
och massakrerade de dvärgiska soldaterna varje alv som 
kom i deras våld innan de sänkte sina offers kroppar i träsken kring staden. Det sägs att all denna död satte ett outplånligt spår på platsen, och vad som en gång varit ett 
högmagisk biotropiskt område blev nu en nekrotropiskt 
högmagisk dödsnod. Nu har mer än tvåtusen år gått och 
få nu levande alver har hört dess namn. Många av de som känner till den anser det för smärtsamt att tala om och när man gör det refereras staden endast till som Vani’a’an 
Soroma (Nattens gravfält) och dvärgarna talar inte heller 
gärna om det.Idag kan man fortfarande finna spåren av staden, även 
om de flesta av dess en gång så vackra vita torn aningen 
förfallit eller sjunkit i träsken. Vissa byggnader återstår 
dock, knappt synliga under tjocka lager av mossa och 
lavar. Platsen anses vara förbannad och olycksbådande 
av alverna och de få skattsökare som vågat sig hit och 
återvänt med livet i behåll har nästan alltid gjort så 
tomhänta. Äventyrare fortsätter dock ta sig till platsen, 
för det finns många legender om vad som hände med 
Gryningsbrunnen, stadens skatter och de ovärderliga 
magiska artefakterna. Alvernas trollkarlar skall ha begravt 
dessa strax innan Vani’a’an Soromas fall och vägrade 
avslöja vart de gömts undan för dvärgarna ens under den 
mest fasansfulla tortyr.
Vani’a’an Soromas dimhöljda ruiner fortsätter alltså 
att dra till sig äventyrare, men det är värt att notera att 
de senaste tio åren har inte en enda av dessa återvänt, 
något som traktens människor ser som ännu ett bevis för 
den Bottenlösa myrens blodtörst och existensen av en 
förbannelse.
Skulle en grupp rollpersoner ta sig till Vani’a’an Soroma 
ser platsen dock inte ut som de fått höra. Om de frågade runt sade alla rykten att ruinerna knappt längre var synliga och att de istället skulle ha sjunkit nästan helt i kärret. Rollpersonerna ser dock att någon börjat torrlägga ruinerna genom att reparera många av de gamla dammarna och att flera av dess gamla byggnader grävts upp, långt mer än vad någon skattletare borde kunnat göra. Överallt finns färska fotspår, men ingenstans kan man hitta minsta tecken på liv i staden.
Om rollpersonerna stannar i stadens ruiner under natten 
rullar en tjock dimma in över Vani’a’an Soroma och rollpersonerna hör plötsligt märkliga ljud från träsken kring staden. Därefter stiger säkert hundra vandöda upp ur de mörka vattnen längs med den östra stranden och vandrar in i mot byggnaderna i stadens centrum. Om rollpersonerna undersöker det närmare ser de att de vandöda, utrustade med hackor och spadar, gräver upp de gamla husen och därefter söker igenom platsen, som om de själlösa liken letade efter något. Väljer rollpersonerna att stanna för att studera de vandöda närmare kan de konstatera att varje gång de hittar något, guld, föremål eller lik, lastar de vandöda detta på pråmar som sänds iväg genom träsket i riktning mot det övergivna slottet Halvmåne.
Ruinerna
Många av dessa platser är endast delvis utgrävda. 
De vandöda har i synnerhet koncentrerat sig på att gräva fram byggnader i innerstaden och kring akademierna, även om delar av många av de större byggnaderna är delvis synliga även i den outgrävda delen av staden. Den överväldigande majoriteten av värdefulla föremål från träsket har plundrats, antingen av dvärgarnas armé eller av de vandöda, men det är inte omöjligt att rollpersonerna kan finna något av värde någonstans i staden.

--- Page 11 ---
11
Bottenlösa 
myren
Platser i Vani’a’am Soroma
1. Fenixtornet (bibliotek)
2. Enhörningstornet (akademi)3. Marknadsplatsen
4. Södra porten
5. Palatset6. Kärr och vattendrag
7. Det gyllene trädets fästning8. Östra stranden
9. Nattgölen
10. Dammluckor (nybyggda)11. Kanalerna
12. Konsthantverkarnas kvarter13. Teatern
14. De sju fontänernas park
15. Nordöstra porten
1.
2.
3.
4.
5.
 6.
7.
8.
9.
10.
11.
12.
13.
14.
 15.

--- Page 12 ---
12
Bottenlösa 
myrenVälvda bron
Där den gamla alviska vägen bort från Vani’a’an Soroma 
korsar floden reser sig en trettio meter lång välvd bro som hålls uppe av två bropelare i mitten av vattendraget. På brons högsta punkt reser sig ett valv flankerat av två smala torn, som tjänstgjorde som vaktkur. Bron var en gång i tiden vit som elfenben, men är nu täckt av smuts, lera och klängväxter.
Vätteriket
Längst upp i norra delen av tr äsket ligger sedan lång 
tid tillbaka ett vättesamhälle. Vättarna lever främst i underjordiska gryt framgrävda i en hög brant som blickar ned mot träsket. De ungefär tvåhundra vättarna som lever här försörjer sig genom att utvinna myrmalm och gräva fram brantens magra silverådror. Kolonin grundades för drygt ett och ett halvt århundrade sedan av vättar som landsförvisats från de underjordiska rikena norr om Culnardalen. Den nuvarande kungen, Krigg Rakim, är ättling i rakt nedstigande led från matriarken Trakka, som först grundade riket efter att, som legenden hävdar, ha luktat sig till och grävt fram en stor silverskatt. Vättarna är bekymrade över senaste tidens händelser i träsket, då flera av dem har försvunnit spårlöst under nattliga jaktexpeditioner. Detta har gjort vättarna ännu mer aggressiva och ovilliga att röra sig utanför sitt rike. Om rollpersonerna kan hitta vättesamhället och övertyga dess invånare om att de inte är vänner till alverna (som betraktar vättarna som skadedjur och hänsynslöst jagar dem varhelst de finner dem) äger vättarna stora kunskaper om Bottenlösa myrens norra delar. Kung Krigg är särskilt villig att hjälpa till om rollpersonerna erbjuder silver eller järnverktyg som betalning. Vättarna känner även till Lyktornas torn och vet att det finns silverskatter gömt i dessa ruiner, men inte ens deras silvertörst har varit nog för att övervinna deras skräck för de onda andar som vaktar över platsen och som dödat flera av vättarnas skattsökarexpeditioner. Om rollpersonerna går med på att hjälpa vättarna att plundra Lyktornas torn på sina skatter kommer de att ha en nära allierad som är beredd att hjälpa dem att genomsöka träsket.Övergivna byn
En kilometer från slottet Halvmåne finns resterna efter en åttahundra år gammal by, vars namn för länge sedan fallit i glömska. Då Halvmåne ännu var befolkat stod denna by för stora delar av slottets försörjning. Byn övergavs tillsammans med slottet och med undantag för några få stenhus och resterna av en gammal stenmur har det mesta av den för länge sedan förfallit. Något som dock snabbt slår en besökare är att byn verkar omges av en tämligen nybyggd gärdsgård och att det inne i byn vandrar en stor skock med getter. En uppmärksam rollperson kan snabbt se att djuren knappast är förvildade, utan att någon tar hand om dem till och från. I ett av de gamla stenhusen finns utrustning för mjölkning och slakt, som visar tydliga tecken på att nyligen ha använts. Getterna tillhör Halvmånes härskare, som använder djuren för att försörja slottets dödliga invånare, samt för de många magiska riter som kräver slaktoffer. Vid regelbundna tillfällen kommer några av Hecatias dödliga tjänare till byn, eskorterade av några av de vandöda, för att mjölka och titta till getterna, som numera är så vana vid de dödas närvaro att de till skillnad från de flesta djur inte ens reagerar på dem. Tre mosslik ligger på lur inne i själva byn och vaknar upp om någon attackerar eller skrämmer getterna. Deras uppdrag är primärt att skrämma bort rovdjur, men kommer även att gå till attack mot rollpersonerna om de gör något för att skrämma upp djuren. Dessutom är några av bockarna tämligen aggressiva och kommer att attackera rollpersonerna om de hotar skocken. Utanför byn finns rester av den gamla stig som ledde genom skogen mot slottet och under århundraden försvunnit under växtligheten, men som nyligen börjat trampas upp på nytt av slottets invånare.

--- Page 13 ---
13
Bottenlösa 
myrenÄventyr i myren
Varför skulle någon vilja ge sig in på en så gudsförgäten 
plats som den Bottenlösa myren? Om man råkar vara en äventyrare finns det flera skäl, och här följer några av dessa:
•	Skattjakt : Rollpersonerna har genom sina efter  forsk -
ningar i gamla skrifter och krönikor fått höra talas om 
de gamla alvstäderna som skall finnas inne i kärret 
och hoppas kunna finna dess hemligheter. Särskilt 
lockande är de sånger som talar om Vani’a’an Soroma och de magiska skatter som skall ha begravts där. En sång talar till och med om ”Gryningsbrunnen”, en 
magisk källa som alvmagikerna fann nära staden som 
skänkte den som badade i dess vatten magiska gåvor 
och lindrade den alviska förbannelsen. Detta kan mycket väl vara en myt, men om inte rollpersonerna själva är intresserade går det alltid att introducera en 
excentrisk uppdragsgivare med för mycket pengar för 
sitt eget bästa.
•	Räddning : Någon av rollpersonernas nära och 
kära (eller någon med rika släktingar) har av någon 
anledning försvunnit i träsket och gruppen måste ge sig in i det för att finna denne eller i vart fall dennes kvarlevor. Rollpersonerna kan i detta scenario hitta ständiga små ledtrådar efter den förra expeditionen som visar att de är på rätt spår, och andra kvarlämningar som varnar dem för föregångarnas öde. Kanske är de tillfångatagna av Hecatia, eller så har de dukat under för någon av träskets otaliga fasor. Måhända har den förra expeditionen funnit sanningen om Gryningsbrunnen och är nu ovilliga, eller oförmögna, att lämna Bottenlösa myren.
•	De vandöda : På senare år har flera mindre alviska 
bosättningar norr om Svarta floden och en del mänskliga byar vid skogskanten attackerats och avfolkats. Både den alviske husfursten Jalandon 
av Sholye hen’oro och Högsten fader Taran av 
Aduklostret misstänker att det rör sig om vandöda 
från den Bottenlösa myren som av någon anledning 
börjat vakna i stora grupper och attackera även bortom myren. Varför vet man inte, men man misstänker att 
någon eller något kontrollerar de annars oorganiserade 
vandrande liken som vanligtvis aldrig lämnar kärret. 
Både alverna och munkarna har anledningar att 
försöka utröna orsaken bakom detta och stoppa styggelsen innan den sprider sig vidare och i hemlighet har båda parter börjat förhandla om en samlad 
expedition mot kärret. Om rollpersonerna väljer att 
utforska detta spår är risken stor att de kommer att 
dras in i intrigerna kring Hecatia van Culnar.Vägen till myren
Om rollpersonerna inte är bosatta i Damarien är det enda 
sättet att ta sig till den Bottenlösa myren lagligt att resa in via Mirron, den enda hamnen öppen för utlänningar. Efter att ha presenterat sig för storfurstens gränsvakter och fått de rätta inresetillstånden kan de segla vidare norrut till staden Svartfors vid Svarta flodens mynning och därefter vidare upp för floden. Om de lyckas få både Sunarialvernas och de culnaritiska gränsvakternas tillåtelse kan de resa in i Damarien via Människopasset österifrån och sedan resa ned för Svarta floden eller genom skogarna öster om kärret via Aduklostret.
Att hitta en vägvisare
Om rollpersonerna frågar runt i Culnardalen eller i Svartfors efter en vägvisare kommer de inte att ha mycket 
tur. Försöker de tala öppet om sina planer att resa in i 
Bottenlösa myren avråds de av alla de talar med, ”träsket 
slukar er om inte de demoniska alverna tar er först”. Om gruppen innehåller alver blir det snabbt tydligt att folk i norra Damarien inte har mycket till övers för sångarens ätt och dessa får ständigt förolämpningar och enstaka hot slungade mot sig, även om storfurstens och grevens soldater inte accepterar något omotiverat våld eller lynching. Däremot kan det hända att Thamas kunskapare får för sig att förhöra rollpersonerna om vad de egentligen har i kärret att göra. Det enda sättet att få tag på en vägvisare som känner skogen väl är att ta omvägen till Aduklostret, där de kanske kan övertala någon av munkarna, eller till byn Ucarara, där man kan be någon av deras skyddslingar att agera som vägvisare. Detta är ingen lätt uppgift, och kräver en kombination av hög betalning och god övertalningsförmåga. Om någon av rollpersonerna är alv är det möjligt att de kan försöka ta kontakt med thismalverna, förslagsvis vid Gasthamnen, och övertyga någon av Järvskogsalvernas vägvisare att leda dem till myren. Det bör dock noteras att även de lokala alverna är misstänksamma och främlingsfientliga och tenderar att misstro utbölingar som försöker utforska skogarna och kärren, så detta alternativ kräver enorm fingertoppskänsla från rollpersonernas sida.

--- Page 14 ---
14
Bottenlösa 
myrenSanningen om Gryningsbrunnen
Många människor, lamior och alver har spekulerat i 
sanningen om Gryningsbrunnen, en mystisk plats som ska ha funnits i vad som nu är Bottenlösa myren och som lär ha haft mirakulösa egenskaper, främst av dessa en förmåga att lindra den alviska förbannelsens grepp över alvernas sinnen. Vad är då sanningen om denna märkliga plats? Några möjligheter följer nedan:
Myt: Gryningsbrunnen är bara en myt sprungen ur 
missuppfattningar av gamla alviska diktverk. När dessa beskrev Emori’an Saralai som “Gryningsbrunnen med makt att häva förbannelsen” talade alviska poeter om stadens skönhet och stillhet. Staden och de kringliggande skogarna ansågs ha en unik förmåga att lindra den alviska förbannelsens plågor och på grund av detta drog sig många åldrade alver dit när de började känna inåtvändhetens smärtor.
Magisk plats : Det fanns en gång i tiden en underjordisk 
magisk källa nordväst om Tårarnas sjö belägen i ett stort 
grottkomplex. Källan finns fortfarande kvar, och om rollpersonerna letar noga kan de finna den överväxta vägen som löper till grottöppningen. Där nere finns fortfarande resterna av flera vackra väggreliefer täckta av alviska konstverk och klassiska alviska dikter om lycka, frid och livets skörhet, framställda av framstående kalligrafer och målare. Dessvärre har Gryningsbrunnens magiska natur korrumperats av det fjärde stora krigets blodbad och platsen är numera ett centrum för magiska energier med kopplingar till döden. Vattnet har ett antal märkliga förmågor, dels bevarar det kroppar som dör i eller i närheten av det förvånansvärt väl, även om årtusenden gått sedan deras död. Den andra förmågan gör att vattnet förstör levande kött och långsamt dödar de som kommer i kontakt med tjärnen. Vattnet är egentligen inte frätande, men de magiska energierna har en snarlik inverkan på levande varelser. Varje runda som någon befinner sig i vattnet tar denne 4 Utmattning i skada. Den som dör i eller i närheten av tjärnen kommer innan nästa solnedgång återuppstå som en vandöd. Dessutom är grottan full av kropparna av alver som sökte sin tillflykt till grottan bara för att massakreras av dvärgiska soldater. Dessa kommer att vakna upp och attackera i samma ögonblick som någon rör vid Gryningsbrunnens vattenyta.
Skogsväktaren: När alverna först anlände till den mörka 
Järvskogen fann de ett område som skilde sig från 
den omkringliggande vildmarken, då den var vacker, 
grönskande och harmonisk. Detta visade sig bero på 
att skogen vaktades av ett uråldrigt väsen som alverna 
började kalla Gryningsskogens väktare och som i själva 
verket var en mycket gammal och extraordinärt mäktig 
leshid (se Damarien sid. 291). Väktaren älskade alvsånger 
och i utbyte mot alvernas löften att skydda skogarna och 
varje nymåne sända sina bästa barder ut till den gamle i 
skogen lät han dem slå sig ned i området. Han lärde även 
alverna hemligheter om skogarna och hur de genom att 
bada i de heliga skogstjärnarna som den gamle kallade 
Gryningsbrunnarna och dricka trädens sav kunde insupa 
en liten del av vildmarkens frid och härlighet. Detta utbyte 
fungerade väl i tusentals år, ända fram tills det fjärde stora 
kriget. Skövlandet av skogarna och blodspillan gjorde Gryningsskogens väktare vansinnig och han drabbades av 
det fenomen som kallas besudlingen. Den gamle, som en gång i tiden var ett ädelt, vist och barmhärtigt väsen, är nu en förtvinad spillra av sitt forna jag. Hans vansinne och förfall speglar sig i de omkringliggande skogarna och hans enda lättnad ligger i att då och då locka vandrare vilse och sedan se hur de går ned sig i det mörka kärret. Väktaren kan trots detta eventuellt komma att bli en värdefull allierad, då han hatar vampyrerna som slagit sig ned i vad han betraktar som sin skog. Om rollpersonerna på något sätt lyckas övertyga den gamle om att de är de vandödas fiender kan leshiden tänka sig att hjälpa dem, men han är en mycket opålitlig allierad som när som helst kan vända sig mot rollpersonerna.
Hecatia van Culnar
Hecatia van Culnar är en vampyr och den yngsta medlemmen av Rosentörnsrådet, den församling som styr norra Damariens lamior, och den mäktiga vampyren Selima van Culnars nuvarande lärjunge. Som levande var hon arvgrevinna av Culnar, en framstående fäktare och dessutom en i hemlighet mycket skicklig nekromantiker och alkemist. Hon lyckades nå sin position som arvgrevinna genom att lönnmörda sin äldre broder som stod före henne i tronföljden. Men när hennes fader låg på dödsbädden och Hecatia som bäst förberedde sitt maktövertagande blev hon plötsligt svårt sjuk och gömdes undan av sin faster i ett av slottets torn. Det tog inte lång tid för Hecatia att begripa att hon blivit förgiftad, och hennes bitterhet blev enorm när hon insåg att fastern själv utropat sig till grevinna av Culnar i hennes ställe. Det var då hon fick besök av Selima van Culnar, som under en längre tid i hemlighet följt den blivande arvgrevinnan med intresse och nu bestämt sig för att inviga henne i de vandödas led. Hon erbjöd henne nu odödlighet om hon var beredd att svära lydnad till Rosentörnsrådet och att avsvära sig titeln som arvgrevinna och rätten att hämnas 


--- Page 15 ---
15
Bottenlösa 
myrenpå sin faster. Motvilligt accepterade Hecatia dessa krav 
och Selima invigde henne samma kväll.
Det första Selima gjorde var att ta den unga lamian med 
sig till slottet Midnatt i Harvada, där hon fick tillbringa sina första årtionden som vandöd i lära hos Selima. Hon fortsatte att studera och förbättra sina magiska kunskaper. Trots att hon hade räddats från en säker död och tilldelats odödlighetens gåva förblev hon dock bitter, då hon kände att det alltid varit hennes öde att regera. Istället hade hon fått se sin stora seger rinna henne ur händerna och nu var hon återigen en tjänare, längst ned i en hierarki där hennes överordnade inte dog av ålder och som inte var lika lätta att göra sig av med som hennes storebror hade varit. Hon kände också ett stigande hat mot sin egen familj och deras allierade, men hon lät aldrig någon, dödlig eller vandöd, märka detta.
Runt hundra år efter Hecatias invigning började Selima 
allt oftare resa bort från dalen och bad då Hecatia att 
hålla ett vakande öga över dess invånare. Hecatia lydde och kom ofta att tillbringa tid bland adelsmännen, maskerad som en simple tjänare, och kunde regelbundet 
ge utförliga rapporter till Rosentörnsrådet. Ytterligare 
något århundrade senare fann hon det sedan länge 
övergivna slottet Halvmåne och tog över borgen som sin egen. Här kunde hon fortsätta sin magiska forskning utan att hennes mentor eller dödliga släktingar lade sig i och hon började snart intressera sig för de mystiska egenskaperna hos Bottenlösa myren och de oräkneliga, onaturligt välbevarade lik som gick att finna där.
För drygt trettio år sedan mötte hon under en av sina 
nattliga expeditioner i Järvskogen den unge thismalviske 
skarpskytten Nihal Manlandon. De två började strida och 
Hecatia övermannade lätt den unge alven, men bestämde sig för att inte dräpa honom. Nihal gav dock inte upp 
utan fortsatte att jaga efter och söka dräpa vad han trodde 
var en människokvinna som fläckat hans heder. Natt 
efter natt fortsatte de två att slåss, och i sinom tid började 
de utveckla en märklig respekt för varandra. Så en natt övergick deras svärdslek till älskog och Nihal insåg nu sin 
motståndares sanna natur och att hon lätt hade kunnat 
dräpa honom under deras många strider. Hecatia hade 
dock sett den unge alvens potential och bestämde sig för 
att tillsammans med honom utarbeta en plan som skulle 
gynna dem båda.Planen var i grund och botten enkel. Vandöda skulle 
sändas för att attackera alvernas bosättningar i Järvskogen och gång på gång skulle det visa sig att de styrandes ledarskap inte var starkt nog för att fördriva dem. Nihal skulle profilera sig som en taktiker av rang som kunde slå tillbaka de vandöda med hjälp av sina skickliga skarpskyttar. Därefter skulle Nihal kunna ta sig allt större maktbefogenheter rensa ut fiender från maktpositioner. Skarpskyttarna skulle därefter tillåtas besegra en större samling vandöda och anfallen mot bosättningarna skulle upphöra. Med Nihal som stark ledare kommer banden till Liljans råd att kapas och Järvskogens alver kommer kunna utropa sitt eget rike, fritt från Liljans råd i Sunari. Men till skillnad från alvernas normala, tillbakadragna och defensiva strategi vill Nihal ta över mer och mer av de omkringliggande delarna av Damarien, tvinga till sig förläningar och skatt och kröna sig till kung över både alver och människor. Hecatia har redan börjat tillverka flera vandöda som hon sänder ut från slottet Halvmåne och Nihal har i egenskap av överkommendant börjat kräva fler och fler maktbefogenheter och resurser.
Hecatia själv har börjat planera allt mer för framtiden och 
studerar med intresse den ökande spänningen bland de damariska lamiorna. De två mäktigaste av dem, hennes mentor Selima van Culnar och cardinalis Cleastrate i Targus har på senare år hamnat allt mer i konflikt med varandra och allt fler vampyrer tror att en blodig konfrontation snart stundar mellan de två. Hecatia är extremt försiktig och har framgångsrikt lyckats dölja sin verksamhet för sina ordenssystrar. Så snart hennes älskare kunnat ta kontrollen över Järvskogens alver planerar hon att konfrontera bägge sidor i lamiakonflikten och erbjuda dem möjligheten att få henne och alverna på sin sida. Och då, resonerar hon, kommer lamiorna äntligen att tvingas erbjuda henne den rättmätiga maktställning som hon förvägrades för femhundra år sedan.
Kommer rollpersonerna att låta sig reduceras till brickor 
i detta spel eller kommer de i tid att hinna genomskåda vampyrens och skarpskyttens konspiration?

--- Page 16 ---
16
Bottenlösa 
myrenSumpmonster
Även känd som : Dydräpare, Gröna flodens fasa .
Beskrivning: Sumpmonstret är en stor humanoid varelse 
med en slemmig och mycket hal hud som kan vara allt 
från ljust grönbrun till helt svart. Sumpmonster är nästan 
tre meter långa och väger runt 300 kg. Monstrets mun är 
sugkoppsformat och har en extrem tänjbarhet som gör att odjuret med lätthet får in ett normalt människohuvud i sin tandbeklädda käft. Tänderna sitter runt hela 
munhålan och är riktade bakåt som hullingar. Även 
fastän sumpmonster nästan alltid är hungriga så har de 
en låg kroppsmetabolism vilket gör att de klarar sig en lång tid utan mat.
Utbredning: Detta odjur vistas i träskområden och andra 
blöta och ogästvänliga miljöer. Sumpmonster är speciellt 
vanliga i de talrika träsk som finns längs Igonhavets kuster, men förekommer på många andra ställen: exempelvis i Västmarks beryktade träskområden eller på Takalorr. Sumpmonster kan förekomma i allehanda antal. Vissa lever helt ensamma medan andra lever i grupper om 2–20 individer. På ön Rimcoz i det cirefaliska samväldet hittades en samling med över 40 sumpmonster som höll till i en grotta nära ett floddelta. Ingen vet med säkerhet om alla sumpmonster har fasta boplatser, men troligen bor många i undervattensgrottor som inte sällan är fyllda med skatter eftersom de släpar med sig offret och dess ägodelar till hålan. Vissa av dessa hålor är vanliga grottor med skillnaden att ingångarna ligger under vattnet. Grottorna är upplysta av en särskild typ av alger vilka sumpmonstren samlar upp från havsbotten. Algerna läggs i gölar med vatten där de ger ifrån sig ett skimrande grönaktigt ljus. Vissa menar på att sumpmonster är avlägset besläktade med havsfolket coomarorna. Det har bland annat hänt att de betydligt mer intelligenta coomarorna använt sig av sumpmonster i kampen mot melusiner eller andra fiender. Sumpmonster kan leva i både salt- och sötvatten.
Beteende : Sumpmonstret ligger oftast under vattnet 
och tittar efter krusningar på ytan. Om ett byte passerar 
på vattenytan eller på land flyger sumpmonstret upp ur vattnet och anfaller med rasande våldsamhet. 
Sumpmonstret brukar inte ha någon speciell taktik i strid 
utan går helt enkelt bärsärkargång och litar på sin enorma 
styrka och sin tålighet för att vinna. Sumpmonstret lever 
av allt levande det kan lägga sina slemmiga labbar på, 
men även döda varelser duger fint som mat. Trots sin 
djuriska och ociviliserade sida tycks de ha något som 
liknar en primitiv religion. I sina hålor som ligger under 
vatten samlar de sina döda motståndare (det vill säga 
resterna av maten) tillsammans med eventuell utrustning 
i särskilda högar runt omkring något som liknar en 
gudabild. När sumpmonster lever i grupper tycks de inte 
ha någon särskild ledare utan delar nästan ett kollektivt 
medvetande och låter sig styras av sina instinkter.
Egenskaper : Eftersom sumpmonstret har gälar så kan det 
stanna under vattnet hur länge som helst. Dess sega hud 
besitter en enorm tålighet vilket gör att den med lätthet avstöter de flesta svärdsklingor utan att behöva sargas alltför svårt. Sump monstrets hud tål dock inte eld. De 
flesta sumpmonster tvekar att anfalla de som håller i en fackla även om hungern alltid går före rädslan.
Regler
Färdigheter :
5T6: Hitta gamla as, Lurpassa i vattenbrynet, Simma.
4T6: Smyga i träsk, Överrumplande vrål.
Amputerande bett : Alla svårigheter för Amputationsrisk 
ökar med +4 vid Riva & slita anfall.
Långsamt : Får inte utföra anfallstaktiken Snabbt anfall.
Stort och starkt: Sumpmonster är så pass stora varelser att 
de som strider mot den inte får någon bonus för numerärt överläge (se sida 174 i grundboken). Motståndare får ett avdrag på −2T6 för pareringar och blockader mot sumpmonstrets alla attacker. Undvika påverkas inte.
Skyr elden : Sumpmonster tar dubbel skada av eld. För 
att angripa någon som bär en fackla, eller motsvarande 
öppen eld, måste sumpmonstret klara Självkontroll mot 
10.
Överrumplande vrål: Sumpmonstret kan använda sitt 
Överrumplande vrål istället för Reaktion vid öppnandet av en strid.
Närstrid Träffa Typ Skada Egenskaper
Riva & slita 4T6+2 Hugg 6T6+3 Genomslag Hugg 5, 
Vådlig
Banka & stampa5T6 Kross 6T6+1 Kraftfull, Vådlig
Försvar Tärningar
Rasande 3T6+2 Fungerar som Kontring.
Skydd Hugg Kross Stick Grund
Seg hud 17 17 17 13
Förflyttning 5T6
Intryck –
Kroppsbyggnad 6T6+12
Reaktion 2T6+3
Självkontroll 3T6
Vaksamhet 2T6+1
Livskraft 5T6
Grundrustning 13
Grundskada 5T6+3
Återhämtning 10Skada Utm. Vänd.
1– 4 +1 –
5– 9 +2 –
10– 14 +4 1T10
15– 19 +6 1T10
20– 24 +8 1T10
25– 29 +10 1T10
30– 34 +12 1T10
35– 39 +14 1T10
40– 44 +16 1T10
(+5) (+2 ) (…)Väsen i den Bottenlösa myren

--- Page 17 ---
17
Bottenlösa 
myren
Vändningar
1. Träffen får sumpmonstret att vråla av ilska samtidigt 
som den slår ut med sina massiva armar. [Den som 
tillfogade skadan måste lyckas med Undvika mot 14 eller få en obeväpnad attack med skada 5T6+2. Vid en avståndsattack händer inget.]
2. Vapnet som tillfogade skadan fastnar i sumpmonstrets 
tjocka hud och kött. [För att återta vapnet måste man 
klara Förflyttning mot 10. Denna vändning drabbar inte krossvapen.]
3. Sumpmonstret får ta en rejäl smäll. [+2 Utmattning. 
Nästa runda kommer sumpmonstret att uteslutande 
anfalla den som orsakade skadan. Ursinnet ger monstret +1T6 på sina attacker under nästa runda.]
4. Träffen tar illa i monstrets buk eller bröstkorg. [+3 
Utmattning. Monstret spyr upp mängder av sumpigt, stinkande vatten som sprutar över de som står omkring 
monstret. De blir Omtöcknade.]
5. Träffen tar i en nervknuta på monstret som stapplar 
bakåt. [+3 Utmattning, Omtöcknad.]6. Slaget träffar monstret rakt över dess vidriga gap. Flera 
tänder slås ut. [+4 Utmattning. Under sitt nästa anfall 
kommer monstret inte att använda Riva & slita.]
7. Monstret faller vrålande omkull. [+5 Utmattning, 
Faller.]
8. En rejäl träff i monstrets ena arm. [+5 Utmattning. 
Tillbakaknuffad. Under sitt nästa anfall kommer 
monstret enbart att använda Banka & stampa.]
9. En djup bukskada får en del av monstrets 
tarminnehåll att rinna ut. [+5 Utmattning. Omtöcknad, 
Tillbakaknuffad.]
10. Allvarlig skada i halsen som får blodet att spruta. 
[+5 Utmattning. Får 1 Utmattning per runda.]

--- Page 18 ---
18
Bottenlösa 
myrenStjärnskådarens spöke
Kategorisering : Spöke, andeväsen.
I livet var Stjärnskådaren en mäktig trollkarl av sanari-
stammen som slagit sig ned med sin livskamrat i den då fridfulla Järvskogen. Nyheten om Emori’an Saralais fall och hans livskamrats död drev honom till vansinne och han använde sina magiska krafter för att dräpa de övriga överlevare som gömt sig i observatoriet. Hans hämndlystna vålnad vakar alltjämt i Lyktornas torn, övertygad om att alla från världen utanför är utsända av de förhatliga dvärgarna.
Om rollpersonerna stiger in i Lyktornas torn blir spöket 
genast medvetet om deras närvaro och om de försöker stiga in i hans privata kammare på femte våningen manifesterar sig spöket omedelbart och anfaller med sina båda svärd. Utanför sin kammare försöker spöket att förvirra och skrämma eventuella inkräktare med hjälp av sin Spökskrift, Kalla kårar och Isande vind. Stjärnskådaren kan bland annat använda vinden för att släcka facklor och Kalla kårar för att orsaka skakningar, som försvagar rollpersonerna i händelse av en konfrontation.
Stjärnskådarens vanligaste skepnad är en mörk, knappt 
märkbar rök som mycket snabbt tycks kräla längs väggar 
och tak. Spöket kan även manifestera sig i en fysisk kropp, vilket den endast gör om någon stiger in i hans kammare. Om så sker tar Stjärnskådaren formen av en lång, smal 
sanaritrollkarl klädd i en låg, silverfärgad visari och en 
glänsande sidenmantel, båda fläckade av blod. Hans 
utsläppta, midjelånga svarta hår är kletigt av blod och han bär ett diadem av silver med månstenar runt sitt huvud. Stjänskådarens ansikte är fasansfullt förvridet, förutom 
att hans hud är grånad likt ett mumifierat lik så hänger 
hans käke vidöppen i vad som liknar ett vrål av ursinne. 
Spökets ögonhålor är tomma sånär som på två små röda eldslågor som flammar upp när den vandöde attackerar.
Stjärnskådaren attackerar i sitt vansinne alla levande 
väsen, då han tror att de är dvärgarnas hejdukar, men 
hans hat brinner allra starkast mot dvärgar, varför han i första hand försöker dräpa alla sådana som vågar sig in i hans torn.
Primära färdigheter (4T6+2) : Olycksbådande klagan 
(samt valda primära spökförmågor)Sekundära färdigheter (3T6+3) : Förnimma liv (samt 
valda sekundära spökförmågor)
Spökförmågor
Bevara. Spökets kraft är starkt knu ten till en plats och ett 
föremål och denna bevaras och tycks inte nötas av tidens 
tand. Används denna förmåga på en per  son faller denne 
i en djup koma, men under koman påverkas offret ej av 
väder eller vind. Det är således möjligt för en person att på detta sätt sova i år  hund raden. Denna förmåga kan 
endast an  vändas på en sovande person som då får slå 
Självkontroll mot spökets Rang. Miss lyckas slaget hamnar 
personen i den be var ande koman och kan inte väckas på 
na tur liga sätt även om man skulle ta denne från spökets 
närhet. Isande vind. Spöket låter en isande vind blåsa som kan 
svepa undan lättare före mål och släcka mindre eldar och 
facklor.
Kalla kårar. Spöket låter ilningar krypa längs offrets 
rygg och nacke. Offret måste lyckas med Självkontroll mot spö kets Rang för att inte genast drabbas av obe hag, 
skakningar och rädsla. Personen drab bas av den mentala 
efterverkningen Skak ningar (Grundboken sida 210).
Skapa spöke. Detta är en av de mest fruktade förmågor som finns bland dessa vandöda väsen. När en person dör inom spökets närhet kan spöket binda dess ande till sitt eget kärl och således skapa ett nytt spöke. Det finns därför platser som är så pass hemsökta att folk undviker dem för alla som beger sig dit tenderar att slukas och slitas sönder av alla de väsen som dväljs där. Spelledaren väljer Rang för det väsen som skapas utefter vad som känns lämpligt. 
Skräckslå. Spöket låter en över na tur lig fasa strömma 
över samtliga offer inom ett avstånd. Detta innebär ett 
Skräck slag där intensiteten är lika med spökets Rang +20. 
Offren får slå Själv kon troll mot in tensiteten och lägga till 
Av trubb ning (över naturligt). Förmågan skräck slå måste 
an vändas i kombination med någon av eller förmågorna 
Djur hamn, Spök bild eller Spök röst. Om spö ket inte har 
dessa för mågor måste den anta en Skepnad för att kunna 
använda den. Förmågan på verkar även djur. De blir pa-
nik slagna och endast stridstränade djur kan närma sig 
spöket, men då måste deras herre lyckas med ett svårt (14) 
slag med Rida.
Spökskrift. Spöket kan skriva eller rista in med delanden 
för andra att läsa. Spöket kan när som helst låta skriften 
försvinna igen, utan spår.
Förflyttning 4T6
Intryck 4T6+2
Kroppsbyggnad (5T6)
† 
Reaktion 3T6
Självkontroll 5T6Vaksamhet 3T6
Livskraft 4T6+2
Grundrustning (4)† 
Grundskada (3T6) † 
Återhämtning 24
Närstrid Träffa Typ Skada Egenskaper
Dubbla niamhsvärd4T6+2 Hugg 4T6+3 Snabb, Vådlig
Försvar Tärningar
Undvika 4T6+2
Skydd Hugg Kross Stick Grund
Manifesterad kropp(4)
† (4)† (4)† (4)†
† Dessa värden gäller enbart i spökets manifesterade form.

--- Page 19 ---
19
Bottenlösa 
myrenSpökens egenskaper
Fjättrad: Ett spöke uppstår på grund av något som fjättrar 
den till världen. Detta fjätter kan vara starkt hat till någon, en fasansfull död eller att platsen är magisk eller förbannad och därför binder spöken till sig. Om fjättret på något vis kan lösas så frigör detta spöket.
Kärlets band : Ett spöke är bunden till en plats (där 
kroppen dog eller är begravd), en person (den som 
dräpte kroppen eller lik nande) eller ett särskilt objekt (ett 
föremål som har med krop pens död att göra) och kan inte 
röra sig längre än Mycket långt från detta kärl. När spöket dräps i någon av dess former åter uppstår den vid kärlet 
efter lika många timmar som tillfogad Ut matt ning. Om 
kärlet förstörs kan detta frigöra spöket. Även om det går att kommunicera med ett spöke är det inte säkert att den vet vad som fjättrat den.
Manifesterad kropp: Spöket antar en fysisk kropp och 
kan med denna påverka sin omgivning. Kroppen är ofta utmärglad och huden täckt av insektsbett och blåmärken. Denna kropp kan enbart skadas av silvervapen – andra vapen skär genom kroppen men såren sluts direkt – eller magi och böner som skadar vandöda. Spöket kan inte vandra genom fysiska objekt utan måste spendera en runda på att lösa upp sin skepnad och sedan röra sig vidare.
Spökgestalt : Spöket antar en halvt genomskinlig, 
människo liknande gestalt, som omges av ett rökliknande 
mörker. I denna form kan spöket inte påverka fysiska 
föremål, men är synlig för dödliga. Den kan vandra genom väggar och andra fysiska objekt.
Skador
Ett spöke kan skadas i sin djurhamn eller mani fest-
erade kropp. Den skadas bara av silver  vapen och 
magi eller böner som 
skadar vandöda. Skade-tabell enligt nedan.
Spökens vändningar
1–2. Spöket kan använda 
en av sina förmågor mot anfallaren.
3. Isande kyla strömmar ut från spöket. [Anfallaren måste 
lyckas med Självkontroll mot 14 eller tappa det denne har 
i händerna.]
4–9. Ingen effekt.
10+. Spökets skepnad börjar luckras upp. [+2 Utmattning.]Lyktgubbe
Även känd som: Irrbloss, Nattflamma.
Kategorisering : Spöke, andeväsen.
Spöklika sken i träskmarker eller över svarta tjärnar 
tillskrivs ofta lyktgubbarna, ondskefulla förtappade själar 
som försöker lura oför  siktiga vandrare ner i gungfly och 
bottenlösa vatten. Ofta för  söker de locka de levande vilse 
med ljus eller sång, men det finns också godhjärtade 
spöken som vill visa rätt väg i mörkret eller be rätta om 
sitt eget öde. 
Spökförmågor
Lockelse.  Offret måste slå ett slag med sin Själv kontroll 
mot	10−18	(beroende	 på	lyktgubbens	 makt).	Misslyckas	
slaget kan spöket locka offret att komma till det eller följa 
efter det. Ett snärjt offer får slå ett nytt slag en gång per 
scen. Om spöket skadas eller fördrivs bryts lock  elsens 
kraft automatiskt. Detsamma sker om offret blir skadat 
eller attackerat.
Spökljus. Ljus, starkt som fackel sken eller svagt som 
flamman från ett döende vax ljus, kan framkallas inom en 
kort räck vidd från spöket.
Mosslik
När en död kropp hamnar i en torvmosse eller vissa andra 
miljöer bidrar träskets märkliga kemi och magiska väv till att liket spontant mumifieras istället för att förmultna. I rätt miljö kan kroppar på detta sätt ibland bevaras i årtusenden på ett nästan kusligt bra sätt, även om andra bevaras mindre väl. De mest välbevarade behåller både skinn och inre organ och ibland även sitt hår. Den dödes hud färgas dock nattsvart under processen och dess ben kan mjukas upp eller helt upplösas i det sura vattnet. 
Ett mosslik är en lägre vandöd som uppstår när en 
sådan kropp reanimeras, antingen av en nekromantiker eller på grund av något magiskt fenomen. Det finns få skillnader mellan ett mosslik och en zombie, förutom att mossliket även efter att det befriats ur torven behåller sin motståndskraft mot förruttnelse och att det inte går att dofta sig till likt de flesta zombier.
Många av dessa vandöda kan röra sig nästan helt osedda 
genom att med skrämmande hastighet släpa sig fram längs med träskets botten. Om mossliket skapas av en nekromantiker kan denne välja att försöka förbättra den vandödes hållning genom att innan reanimeringen ersätta dess skelett med färska ben. Men då detta är en avancerad procedur bryr sig få magiker om att göra det.
I Bottenlösa myren finns både spontant reanimerade 
mosslik, skapade av den höga tillgången till kroppar 
och träskets inneboende magiska fält, och Hecatia van 
Culnars mosslik, som vampyren skapat på egen hand. Väldigt många av dessa kroppar tillhör alver och dvärgar som legat i kärret sedan det fjärde stora kriget, även om 
det även förekommer människor och alver från tiden 
därefter. Några av dessa har fortfarande kvar sin icke-
metalliska utrustning som de bar vid sin död, för kärret bevarar läder och tyg lika bra som de dödas kött.
Värden för mossliket finns på sida 286 i Damarien. 
Värden från zombien på sida 285 i Grundboken kan även 
användas.
Regler för spöken
Regler för spöken såsom Stjärnskådarens spöke och 
träskets lyktgubbar beskrivs mer i detalj på sida 91–106 i Ödesväven.Skada Utm. Vänd.
1–4 +1 –
5–9 +1 –
10–14 +2 1T10
15–19 +3 1T10
20–24 +4 1T10
25–29 +5 1T10
30–34 +6 1T10
35–39 +7 1T10
40–44 +8 1T10
(+5) (+1) (...)

