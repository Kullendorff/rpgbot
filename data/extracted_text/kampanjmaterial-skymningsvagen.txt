Source: kampanjmaterial-skymningsvagen.pdf
--- Page 1 ---
Text: Erik Melin
Bild: Joakim Olofsson, Niklas Fröjd, Kim VässmarSkymningsvägen
En äventyrsplats till Eon

--- Page 2 ---
2
Skymnings -
vägenKom botgöringsbroder, kom och ta min hand.  
S:t Argora går med oss, i detta skymningsland.  
Jag hör den onde kalla, jag hör de dödas sång.  
Daaks helgon sviker inte, trots att vår väg är lång.  
På resan genom dimman, där mörka väsen bo,  
Jag griper pilgrimskorset, och litar till min tro.  
När färden tycks dig hopplöst, så minns Argoras råd:  
För den som ännu vandrar, så finns det ännu nåd
 –ur Sången om skymningens pilgrimerSkymningsvägen
Skymningsvägen
Den lemiriska staden Amras invånare har ett mycket 
gam malt talesätt: ”Inget gott har någonsin kommit res­
ande på Skymningsvägen”. Med Skymningsvägen av  ser 
stadens folk den långa och illa underhållna väg som lö­
per mellan Amra och den damariska befästa byn Ta  ve­
num genom den vilda lacrimska ödemarken.
Om man dristar sig till att fråga Amraborna mer om 
Skym ningsvägen får man allt som oftast veta att de enda 
som reser längs med denna väg är fedaker, adasier och 
ibland någon ovanligt ångerfylld pilgrim. Varje Amrabo 
vet att, med undantag från fedakerna, återvänder sällan 
de som lämnar staden via Skymningsvägen. Den leder 
näm ligen till de besynnerliga damariernas rike, till dalar 
fulla med fedaker och skogar med blodtörstiga alver, den 
leder längs med fallna städer, längs med adasiernas stin­
kande träsk och till övergivna länder hemsökta av oräk­
ne liga styggelser och av vålnader från urgamla, fallna 
riken.
Så länge någon kan minnas har leden kallats för just 
Skym ningsvägen. Enligt fedakerna och damarierna beror 
detta på att den leder mot väster och solnedgången, och 
enligt jargierna beror det på att urgamla krönikor an­
vänder det olycksbådande namnet ”Skymningens träd­
gård” om det forntida rike vid vägens slut som numera 
utgörs av Damarien.
Skymningsvägens historia
Skymningsvägen är en urgammal led som konstruerades 
långt innan det fjärde stora kriget mellan alver och dvär­
gar. På denna tid var stora delar av vad som nu är syd­
östra Lemira täckt av skogar och behärskat av alver från 
Su nari. Söder om Maazeenträsken låg ett män nis ko rike 
vars verkliga namn gått förlorat i tidens dimmor, men 
som historiker och barder brukar kalla Regnia Lac rima, 
”Tårarnas rike”.
Människorna i detta land var av allt att döma skickliga 
hant verkare och stenhuggare som lämnat efter sig åt­
skil liga statyer och avbildningar av bevingade väsen och 
som byggde en mäktig, stenlagd väg genom sitt rike. Lac­
rimerna verkar ha haft nära kontakt med det ur  gamla 
dvärga fästet Merdakh­renk ­Ghor och även med de om­
kring liggande skogarnas alver, då de kunde bygga vägar 
även genom områden som behärskades av dessa.Allt detta slogs i spillror i och med det fjärde stora kriget, 
då Merdakh­renk ­Ghor ödelades av sanaris besvärjare, 
alvernas skogar avfolkades av dvärgiska straffexpeditioner 
och båda folken hänsynslöst attackerade även de män­
niskor som misstänktes samarbeta med fienden. Det var 
under denna tid som floden Dorkhaz blev känd som De 
fallnas flod, då det sägs att det flöt nog med alv ­ och dvär­
ga blod i striderna på dess stränder för att färga vattnet 
rött.
Såväl alver som dvärgar och människor övergav Lacrima, 
Merdakh och det som dagens jargier kallar Kejsarskogen. 
Endast adasierna blev kvar och gömde sig djupt inne i 
Maazen träsken till dess att stormen bedarrat. Istället blev 
Lacrima en ödemark där monster, fredlösa, och vålnader 
härskade.
Riket Lemira gjorde ett par försök att kolonisera om­
rådet, men dessa övergavs för gott under de många krig 
som utkämpades på 2100­talet mellan lemirierna och 
Dama rien. Även olika damariska furstar gjorde få fänga 
försök att befolka Lacrima på nytt, men en bland ning 
av olyckliga omständigheter, penningbrist och tirak iska 
plund rare hindrade även damariernas ko lo ni sa tions­
försök.
Efter att Lemira år 2349 e.D. erövrats av Kejsardömet 
gjorde kejsaren anspråk på landet och den damariske 
stor fursten gick med på detta och avbröt alla försök att 
bygga fler bosättningar i Lacrima. I slutändan återstår 
några få stenfort längs med Skymningsvägen som det 
enda minnet av damariernas och lemiriernas fruktlösa 
strä van att tämja Tårarnas rike.
Efter Lemiras fall fick Merdakh­dalen i norra Damarien 
en stor befolkning av fedaker. Några av dem hade tvin­
gats dit av damarierna, andra reste frivilligt till dalen i 
ett försök att undkomma förföljelserna i andra delar av 
Mun dana. Fedakiska karavaner blev snart en vanlig syn 
på Skym ningsvägen, då många fedaker tagit för vana att 
lämna Merdakh­dalen på våren för att resa runt i Kej sar­
dömet och sedan återvända hem i slutet av hösten efter 
skör de perioden.
Den årliga massvandringen från Merdakh till Lemira 
bru kar kallas Vårkaravanen och äger rum i april medan 
åter resan brukar kallas Höstkaravanen och äger rum i 
no vember. Resultatet av detta är att fedakerna bättre än 
någon annan känner det ödsliga landet och dess hem lig­
heter, men inte ens de säger sig till fullo förstå det vilda 
Lac rima och deras äldste hävdar oftast med emfas att 
män niskor gör bäst i att låta dess hemligheter vila i frid. 

--- Page 4 ---
4
Skymnings -
vägenIntroduktion
Till fots brukar en resa mellan Amra och den damariska 
gränsen ta mellan sex och sju dagar. En ryttare på en 
god häst kan ofta göra samma resa på några få dagar om 
denne inte råkar ut för några missöden på vägen. Det är 
fullt möjligt att färdas med häst och vagn på Skym nings­
vägen, men resenären gör då klokt i att förbereda sig på 
en skakig, långsam och tröttsam resa. 
Nirgal och Maazenska 
höglandet
Skymningsvägen börjar i staden Amra i östra Lemira. 
Under de första dagarna efter att ha lämnat staden fär­
das resenären över klippiga grässlätter och genom en­
staka ljusa lövskogar. Här underhålls fortfarande vägen 
nå gor lunda och längs med den ligger enstaka småbyar 
och stor  gods tillhörandes någon av Amras mäktiga ätter 
eller handelshus.
Den sista större bosättningen är byn Nirgal, vars hus är 
murade av sten och omgivna av en låg stenmur med ett 
antal vakttorn i trä. Byn har en anmärkningsvärt stort 
gäst givar gård vid namn S:t Argoras Välsignelse, ofta kal­
lat ”Det sista värdshuset”. Efter ungefär två dagars resa 
bör jar landet stiga allt högre upp mot Maazenska hög­
landet och vägen slingrar sig uppåt längs med de böl­
jande sluttningarna.
Höglandets största berg ligger vid Jukonviken och kal­
las Ravaxions spira och ska ha fått sitt namn efter en 
forn tida lemirisk hjälte som uppsteg till himmelen från 
bergets topp. Annars är maazenska höglandet mest känt 
för sin befolkning av stora svartgamar som ständigt cirk­
lar fram mellan dess toppar.
Fort Jhesasius
Den huvudsakliga passagen genom Maazenska höglandet 
kallas Gampasset och utgörs av en lång, slingrande väg 
mellan de vindpinade bergen. Ofta går vägen genom 
raviner som lämpar sig perfekt för överfall och bakhåll 
från de fredlösa som lever här i Kejsardömets gränsland.
För att säkra passet och den södra gränsen har jargierna 
uppfört Fort Jhesasius, döpt efter jägarnas och vild marks­
män nens skyddshelgon. Fortet är i de flesta jargiers ögon 
Kej sar dömets och civilisationens sydgräns. Uppblandat 
med de många stadsvakterna från Amra som ansvarar för 
fortet kan man här stöta på en brokig skara av adasier, 
fedaker och jargiska vildmarksmän. Fortet ligger på en 
ut  skju tande höjd mitt i en krok i Gampasset och har en 
inre mur av gulaktig sandsten omgivet av en yttre trä pa­
lis sad. En annan pallisad blockerar passet och de jargiska 
sol daterna stoppar här resenärer för att kräva tull och, 
om de verkar suspekta, fängsla dem för förhör.Fort Jhesasius ligger över ett antal djupa, naturliga grot tor 
som används som fånghålor och förråd. Bredvid passet 
har en mindre by växt upp med åtskilliga billiga värdshus 
där resande fedaker och adasier kan sova och sol daterna 
från passet kan roa sig. Det är ofta stökigt i det un der be­
man nade Fort Jhesasius och befälhavaren Julian Farano 
den Fete har i flera år begärt att få förstärkning från sin 
över ordnade, borgmästare Izman Andronico i Amra.
På träpålar utanför fortet har man för vana att hänga de 
av rättades lik, dels som en varning till bråkstakar och 
tjuvar och dels för att markera för resenärer från söder att 
det är här som Kejsarens lag börjar gälla. Nere i byn ligger 
även en träkyrka kallad S:t Jhesasius martyriekapell.
Irgiz
Efter Fort Jhesasius börjar landskapet slutta nedåt kraftigt 
och snart breder det mörka Maazenträsket ut sig framför 
vand raren. Antalet resande sjunker snabbt i antal och av 
dem man möter är de flesta vandrande adasier på väg till 
eller från Maazen. Skymningsvägen är här mycket sämre 
un der hållen och i samband med sommarregnen är det 
inte ovanligt att jordvägen förvandlas till en seg gyttja 
som är en mardröm att ta sig fram på med vagnar. 
Där vägen korsar Adasiefloden ligger en relativt stor bo­
sätt ning vid namn Irgiz. Befolkningen här är mestadels 
ada sier som byggt sina hus på pålar vid strandkanten och 
ute i floden som ett skydd mot vilddjur och attacker. Det 
bor även en del jargier och en och annan fedaki i byn och 
det är huvudsakligen hit som jargierna kommer för att 
handla med adasierna. Byns största handelsplats kal las 
den flytande marknaden och ligger på vad som nästan 
kan kal las för en konstgjord ö gjord av flera sam man­
kopp lade flottar och flodbåtar.
Den andra anmärkningsvärda platsen är S:t Francolas 
Daak kyrka, en träbyggnad uppförd på en ö i floden. Näs­
tan alla byns invånare säger sig tillbe Daak, men många 
präs ter misstänker att Irgiz adasier i hemlighet fort sät­
ter att be till guden Muarak, även om det isolerade läget 
gjort inkvisitionen obenägen att undersöka saken när­
mare.
I Irgiz kan resenären mot en avgift antingen välja att korsa 
floden med hjälp av adasiernas färjemän eller sätta sig på 
någon av de många flodbåtarna och färdas väs  ter ut längs 
med floden mot bosättningar som Guraz och Tergek i 
djupet av träskmarkerna (se Barbarer & män niskofolk  för 
mer information om adasierna och Maa zenträsken). Irgiz 
styrs av ett äldsteråd ledda av den ur  gamla matriarken 
Maaneva, som sägs ha fått förmågan att läsa framtiden 
i fiskinälvor av Daak (eller möjligen av Mal goarh eller 
Muarak beroende på vem man frågar). En resa längs Skymningsvägen
Välkomna till Darcana, ljuset i tårarnas rike. Acceptera vår gästfrihet med vänskap och 
givmildhet så skall vi dela vårt bröd med er och skydda er mot skymningen utanför.
 –Släkten Oiraans traditionella hälsning till resenärer

--- Page 5 ---
5
Skymnings -
vägen
Vrakhslätten
Efter att ha korsat Adasiefloden och lämnat Irgiz bakom 
sig når resenären ett slättland mellan Maazenträsket och 
Kejsarskogen med det olycksbådande namnet Vrakh­
slätten, som sträcker sig från floden i norr till Lac rim ska 
höglandet i söder.
Även om få har otur nog att stöta på de fasansfulla 
mon s ter som gett denna vildmark dess namn är det 
ett mycket farligt område där resenärer ständigt måste 
vara på sin vakt både mot monster från skogarna och 
träs ken samt mot de desperata fredlösa som sökt skydd 
från lagen i vildmarken. De mest ökända fredlösa är ett 
rövar band kallat Lacrimska ulvarna som sägs bestå av en 
bland ning av både fedaker, jargier och adasier som flytt 
eller fördrivits av sina folk och som lyckats göra södra 
Kejsar  skogen till sitt hem. Deras ledare sägs vara en man 
kallad Gaius ”Cruentor” (det vill säga ”nidingen”), som 
fått förmåga att ta varghamn genom att sälja sin själ till 
Mal goarh. Förutom fredlösa och vrakher har det hänt att 
rese närer sprungit in i hyggelmonster, ulvar, vargar och 
mörker  hundar. 
Landet är här en öppen, torr grässlätt, här och var av­
bruten av enstaka höga klippor och små lövskogar. Det 
blir aldrig särskilt kallt och klimatet varierar mellan milt 
och regnigt på vintern och torr hetta på sommaren. 
Innan det fjärde stora kriget mellan alver och dvärgar var 
detta land en del av Sunariskogen och ibland kan man, 
sär skilt i närheten av Kejsarskogen, se märkliga höga träd 
som inte förekommer någon annanstans i Kejsardömet. 
Under århundradena har fedaker och pilgrimer upp fört 
små hus och lägerplatser längs med vägen för rese nä­
rer att vila i, men ibland händer det att fredlösa eller 
vilddjur förvandlar dessa till sina nästen. Ungefär halv­
vägs mellan Irgiz och Darcana förvandlas den van  vår­
dade lervägen plötsligt till en stenlagd landsväg. Detta är 
den legendariska väg som byggdes av lacrimerna någon 
gång i forntiden och även om den förfallit så är den 
fort farande förvånansvärt farbar. Farleden är ett im  po­
ne rande hantverk, nästan i nivå med de kejserliga lands­
vägarna, och det är lätt att gå tio man i bredd på vägens 
icke­förfallna delar. Skymningsvägen är dock illa un der­
hål len och på flera ställen har stenläggningen för länge 
sedan förstörts.Darcana
Efter att ha lämnat Maazenträsken bakom sig börjar 
Skym ningsvägen snabbt stiga allt mer. Snart når man 
hög lan dets och Vrakhslättens enda permanenta bo sätt­
ning, den befästa utposten Darcana.
Byn är uppförd i ett gammalt lemiriskt fort och tjänstgör 
nu som högfäste åt fedakiklanen Oiraan och som ett 
värds hus. Det verkar som om lemirierna tog mycket av 
sitt bygg material från vägen, då mycket stenläggningen 
saknas kring Darcana. Klanens patriark är den gamle, 
stränge och fåordige Sahak Pilgrimsfalken, som sin höga 
ålder och sviktande hälsa till trots har utmärkt syn och 
till bringar mycket av sin tid uppe i Darcanas enda torn, 
där han blickar ut över landet och alla som kommer och 
går på Skymningsvägen.
Det sägs att han minns varje resenär han sett komma och 
gå ända sedan han som tioåring först kom till Darcana, 
och för den som kan få hans förtroende är den gamle 
mannen en guldgruva av kunskap om det vilda Lacrima. 
Klan Oiraan ser sig själva som Skymningsvägens väktare 
och lägger en hel del stolthet i att beskydda fredliga rese­
närer. Men man tar sig samtidigt rätt att kräva tull av 
alla som försöker åka förbi Darcana och kan ibland vara 
rätt hårdhänta när det kommer till att säkra betalningen. 
Sahak och de flesta av hans släktingar är djupt Daak tro­
ende och hängivna anhängare till Ljusbringaren och ser 
det därför som sin plikt att skydda pilgrimer samt heliga 
män och kvinnor. Fattiga pilgrimer i synnerhet behöver 
säl lan betala mer än en symbolisk summa, och man är 
dess utom ofta generös mot andra fedaker.
Det är vanligt att damariska fedaker om våren stannar till 
i stort antal på vägen till Jargien och då får gratis husrum 
var efter de om hösten återgäldar Oiraan­klanen rikligt 
när de stannar till på vägen tillbaka till Merdakh med 
lön från skördearbetet.
Solnedgång över Skymningsvägen och Lacrimska höglandet.

--- Page 6 ---
6
Skymnings -
vägenLacrimska höglandet
Efter att ha lämnat Darcana bakom sig börjar vägen 
slutta brant uppåt och snart når vandraren Lacrimska 
hög landet. Skymningsvägen korsar här åtskilliga ödsliga 
dal gångar och raviner som är torra större delen av året, 
men som förvandlas till strida floder när det regnar. 
Oftast kan man korsa dessa på träbroar byggda av fedaker 
i sam band med vår ­ eller höstkaravanerna, men broarna 
kan ibland vara mycket slitna eller ruttna och det har 
hänt att resenärer fallit mot sin död efter att en bro gett 
vika för en kärra. Klimatet här är mycket kallare än på 
Vrakh slätten och det är inte ovanligt att landskapet sveps 
in i en spöklik dimma under natten.
På höglandet finns det flera lämningar efter det fallna 
Lac rima, bland annat den imponerande bergsväggen 
med de sju väktarna. Här har i forntiden huggits ut sju 
enorma stenstatyer, de största höga som tjugo män, ur 
berg väggen som nu står och vakar över dalen och vägen 
nedanför. Väder och vind har under årtusendena nött 
bort många av statyernas drag, men figurerna tycks före­
ställa bevingade kvinnor, män, rovfåglar och i mitten en 
figur med ett lejons underkropp, en örns vingar och en 
män niskas överkropp. Alla figurerna verkar dessutom 
krossa ormar under sina fötter.
I väster breder ett mörkt, snårigt skogsområde som kom­
mit att kallas Viskningarnas skog ut sig. Det sägs att 
det enda som lever i denna bistra, mörka skog är spö­
ken, skuggväsen och spindlar av alla storlekar. Detta är 
naturligtvis en kraftig överdrift, men det är sant att sko­
gen är farlig och svårframkomlig och att det verkligen 
lever jättelika spindlar i dess djup som då och då kryper 
ut på slätterna för att jaga vildgetter, hästar och olyckliga 
vand rare. I skogsbrynet kan man ibland se övergivna och 
för länge sedan plundrade stenbyggnader som troligen 
en gång i tiden varit lacrimska kryptor och gravar och 
det är mycket möjligt att det finns ännu fler, kanske till 
och med oplundrade gravar väntandes i djupet av Visk­
nin garnas skog.
Ruinstaden Aviadeium
Mitt på höglandet finns en sidoväg mot väster, bort från 
huvud leden. Om resenären väljer att följa denna istället 
för att fortsätta sin resa mot Damarien ser denne snart i 
fjär ran Lacrimas största fornlämning, den övergivna stad 
som fått sitt namn efter den jargiska benämningen på 
dess centrala byggnadsverk, Templa Aviadeium, ”Fågel­
gudens tempel”. Staden vilar uppe på en hög, vind pinad 
kulle som blickar ut över de omkringliggande dalarna 
och Viskningarnas skog.
Nästan alla som besöker staden är eniga om att det vilar 
en intensiv känsla av sorg och ensamhet över platsen. 
Även personer som i normala fall inte är vidskepliga kän­
ner ofta att det är något ”fel” med Aviadeium som de 
inte kan sätta fingret på, men som gnager oupphörligt på 
deras sinne så länge de vistas inom dess murar. Sta den 
verkar inte ha haft en särskilt stor befolkning ens under 
sin storhetstid, och det verkar otroligt att mer än ungefär 
femtusen invånare kan ha bott här. Likväl verkar sta dens 
byggare ha varit mycket skickliga stenhuggare och arki­
tekter, då flera hus fortfarande står trots långvarig över­
givenhet.De flesta lärde som studerat staden är överens om att 
dess folk förmodligen levde av handel med dvärgarna i 
Merdakh­renk ­Ghor och att de antagligen lärde sig en 
del om byggkonst från dem, då staden har vissa drag av 
dvär gisk arkitektur men är helt anpassad för människor. 
Avia deiums murar och hus är alla byggda i blek kalksten 
som under årtusendena blivit överväxt med vita lavar. 
Det är lätt att tappa bort sig i Aviadeium, då stadens 
gator är små, smala och labyrintliknande, många av 
dem slutar tvärt och många hus ser identiska ut för den 
ovane. Ett erfaret öga märker snart att detta inte tycks 
bero på dålig stadsplanering, snarare verkar Aviadeiums 
in vå nare medvetet ha gjort sin stad svårnavigerad av 
okänd anledning. Dessutom har nästan alla hus källare 
och flera av dessa hänger samman under jord, vilket 
ännu mer ökar stadens labyrintartade känsla.
De flesta människor tycks ha levt i små stenhus i stadens 
yttre delar medan Aviadeiums centrum var ett tem  pel­
di strikt uppfört kring Fågelgudens tempel. Temp let som 
givit staden dess namn är ett åttasidigt torn med öppet 
tak från vilket man har en fantastisk utsikt över de om­
kring liggande landområdena. I tornets topp finns även 
ett rikt utsmyckat altare ovanpå ett par statyer före stäl­
lande fenixfåglar som riktas mot Sorgeskrudens berg i 
öster. Templet har i sin tur fyra sidoflyglar som verkar 
ha varit prästernas bostäder och ceremonirum. Samtliga 
kam mare är rikt dekorerade, även om tidens tand och 
di verse skattsökare skadat många av dem oåterkalleligt 
(se avsnittet ”Tempelkonst”).
Faktum är att de flesta hus över jord har blivit plundrade 
på allt av värde för länge sedan och skattletarnas chanser 
för bättras knappast av att staden verkar ha övergivits 
medvetet och organiserat. Om det finns några skatter 
kvar i Aviadeium så finns dessa väl undangömda i un­
der jorden eller i hemliga kammare. Dessutom kan det 
finnas historiska och kulturella artefakter som kan vara 
av värde för konstsamlare och historiker, men som få 
ordi nära äventyrare vet att uppskatta.
Tempelkonst i Aviadeium
Många av väggarna i Fågelgudens tempel är rikt ut smyc­
kade med statyer, reliefer och fresker; flera av dem verkar 
före ställa olika bevingade väsen, såsom fenixfåglar, män­
niskor med vingar, gripar, pegaser och varelser med 
ett lejons underkropp, en människas överkropp och 
örn vingar. De sistnämnda verkar alltid ha någon slags 
över ord nad position över de andra. På vissa fresker kan 
man se varelser som förmodligen ska föreställa alver och 
dvärgar, och bilder av hur dessa och de bevingade män­
ni skorna vänskapligt bugar för varandra.
Fienden på många av dessa bilder verkar dock vara 
ormar i olika skepnader och fåglar som krossar ormar 
mel lan sina klor är ett vanligt tema. Ormarna verkar 
slåss sida vid sida med människor och verkar ledas av 
var elser med klor och ormar i sitt hår. Bilderna av dessa 
ormmänniskor verkar systematiskt ha skändats för myc­
ket länge sedan och konstnären själv tycks ha hackat sön­
der deras ansikten så fort konstverket fullbordats. I ett av 
templets underjordiska rum ligger ett altare som ver  kar 
ha varit gjort för att binda fast en människa på. På sidan 
av altaret finns bilder av bevingade människor som skär 
vingarna av en annan bevingad människa som ligger fast­
spänd på altaret.

--- Page 7 ---
7
Skymnings -
vägen
Vilka är de hemligheter som hemsöker det fallna Aviadeiums ruiner?
•	Människor på båtar, de verkar följa en fågel mot sol upp­
gången.
•	Människorna når land, fågeln sitter på toppen av en kulle.
•	Människor bygger en stad på toppen av kullen tillsammans 
med vad som tycks vara dvärgar.
•	Dvärgarna lämnar staden, människorna odlar grödor på 
terrasser.
•	Ormar krälar upp ur ett träsk och börjar sluka människorna. 
Orm arna leds av människor med ormhår.
•	Människor står uppe på ett berg och dansar med händerna 
vända mot solen.
•	En varelse med ett lejons underkropp, en människas över­
kropp och örnvingar sänker sig från himlen.
•	Lejonmänniskan rör vid människorna på bergstoppen med 
en stav och människorna avbildas nu med vingar.
•	De bevingade människorna återvänder till staden och slåss 
där mot ormarna med svärd och pilbågar.
•	Människor med ormhår sitter runt en brunn eller öppning 
i marken. De slänger ned en halshuggen människa i hålet.
•	Människorna med ormhår står runt hålet och verkar be, ur 
hålet reser sig en abstrakt symbol som liknar en cirkel med 
åtta ”armar”.
•	Ormar, människor med ormhår och symbolen attackerar 
staden på nytt. Symbolen genomborrar några av de vanliga 
och några av de bevingade människorna med sina armar.•	Ned på slagfältet sänker sig Lejonmänniskan. Denne attac­
kerar tillsammans med de kvarvarande bevingade män nis­
korna symbolen med sitt svärd samtidigt som sym bolen 
sliter av dennes vingar med två av sina armar.
•	Ormarna och ormmänniskorna flyr slagfältet, symbolen ver­
kar ha omslutits av någon slags fyrkantig symbol som två av 
de bevingade bär mellan sig i sina armar. Lejonmänniskan 
ligger skadad och utan vingar på slagfältet.
•	Lejonmänniskan och fyra av de bevingade sitter åter på 
toppen av berget. Lejonmänniskan sträcker fram åt var och 
en ett föremål i en av sina fyra händer. Det första är dess 
svärd, det andra är staven den tidigare använde, det tredje är 
en sten  platta och det fjärde är en nyckel.
•	Två bevingade människor har lagt symbolen i den fyrkantiga 
symbolen i någon slags underjordisk kammare och bloc­
kerar den enda utgången med tunga stenar som släpas dit 
av vanliga människor. Den ene av dem håller Lejon män nis­
kans svärd och verkar vakta utgången, den andre håller sten­
plattan och verkar läsa från den.
•	En ensam bevingad människa låser en dörr med sin nyckel. 
Innan för dörren ligger Lejonmänniskan i ett litet rum. Det 
är oklart om den sover eller är död.
•	Den sista bilden föreställer den bevingade med stenplattan 
som verkar leda byggandet av Fågelgudens tempel. Under 
temp let är den abstrakta symbolen innesluten i den fyr­
kantiga symbolen.Om man går upp i tornet finns följande bildsvit uthuggen på väggarna längs med trappan:

--- Page 8 ---
8
Skymnings -
vägenAviadeiums vålnader
Fedakiska legender gör kanske inte helt förvånande gäl­
lande att Aviadeium är hemsökt och det finns åtskilliga 
gast kramande berättelser om staden. Vissa hävdar att 
hela stadens befolkning mördades av alverna under det 
fjärde stora kriget och att man under månklara nätter 
kan se deras utmärglade, vandöda skuggor vandra plan­
löst mellan de övergivna husen, oförmögna eller ovilliga 
att förstå att de för länge sedan lämnat jordelivet.
Andra hävdar att det bara finns en ande kvar i staden, ett 
osyn ligt, formlöst avgrundsväsen vid namn Ensamheten 
som suger glädje och livskraft från de dödliga som vågar 
sig in i den förbannade staden till dess att den dödlige 
tynar bort av sorg och blir ett med Ensamheten.
Men de mest spridda legenderna talar om tre mystiska 
vål nader i Aviadeium. Den första av dessa är Aske präs­
ten, en lång, smal man i en sliten, askgrå kåpa vars an­
sikte alltid är täckt av skuggor. Hans rygg pryds av ett 
par jättelika, svarta korpvingar. Av de tre sägs det att 
Aske prästen är den minst ondsinte, han attackerar aldrig 
någon oprovocerat, men däremot är det vanligt att man 
ser honom i ögonvrån när man vandrar genom Avia­
dei ums gator eller att man anar honom precis utanför 
fack lans eller lägereldens ljus där han ljudlöst betraktar 
in kräktarna och för varje natt kommer han lite närmare 
be traktarna.
Om man en natt vaknar och ser Askeprästen vid sidan av 
sin bädd är detta ett tecken på att han anser att besöket 
pågått länge nog. Om besökarna vägrar att lämna staden 
sägs det att Askeprästen kommer att visa sitt ansikte för 
dem. Vad som händer därefter verkar sagoberättarna inte 
kunna komma överens om, många säger att besökarna 
dör av fasa direkt vid åsynen av Askeprästens ansikte, 
andra att de tillbringar resten av sitt liv som stumma och 
van sinniga skal av sina forna jag, andra att de och alla de 
kän ner drabbas av fasansfull olycka och död.
Den andra vålnaden brukar kallas Sorgesångerskan. 
Sago berättarna verkar ha svårt att enas om hennes ut­
seende, en del beskriver henne som en liten flicka, en del 
som en ung kvinna och andra påstår att hon är en mager, 
sliten gumma. Vad alla kan enas om är dock att Sorge­
sångerskan är svartklädd och att hon lämnar blod fläckar 
efter sig där hon går. Vålnadens ögon är kolsvarta och på 
hennes rygg sitter två blödande stumpar av vad som tycks 
vara avhuggna vingar.
Det sägs att vinden ibland för med sig ljudet av hennes 
ordlösa sorgesång eller den kusliga melodin av hennes 
flöjt. Hon vandrar längs med hustaken och stads mur­
arna, tittande mot himmelen, gråtande och sjun gan de. 
Det händer att besökare rörs till tårar av hennes sång 
och försöker ta sig till henne. Men den som lämnar 
trygg heten kring lägerelden och sina kamrater och föl jer 
Sorgesångerskans musik återkommer aldrig. De för  svin­
ner spårlöst i natten och hörs aldrig mer av.
Den sista vålnaden kallas Odjuret, men sanningen att 
säga så ska ingen någonsin sett denna varelse och över­
levt. Ibland händer det att besökare som vandrar på 
Avia deiums gator, i synnerhet under jorden, känner en iskall vind och hör ett skrapande ljud och ett läte som 
påminner om en blandning av en väldig hunds mor­
randen och en lungsjuk mans stönanden. Då vet man 
att man är i livsfara och så snabbt som möjligt måste fly, 
innan Odjuret fått upp vittringen efter en.
Odjuret är snabbt och obarmhärtigt, men det kan dis­
tra heras om någon slänger ut rått kött efter sig och det 
kor sar enligt en del sagor inte saltlinjer. Det verkar även 
frukta eld och tar sig aldrig nära en lägereld, även om det 
kan ligga på lur i mörkret utanför, väntande, skrapande 
och mor rande till dess att gryningen får det att återvända 
till under  jorden. En av dess mest skrämmande för mågor 
är dock att den ibland kan släcka mindre eldar, så som 
fack lor, lyktor och vaxljus, med sin iskalla vind. Om 
någon fångas av Odjuret är allt hopp ute och de som 
åter vänder för att söka efter Odjurets offer finner oftast 
bara blod och enstaka sönderrivna kläder från sin olyck­
salige färdkamrat.
Sorgeskrudens berg
Öster om Aviadeium ligger ett berg med det föga hopp­
ingivande namnet ”Sorgeskrudens berg”. Berget, som 
utgör en av Khazimbergens västligaste utlöpare, reser sig 
plöts ligt upp ur de kringliggande slätterna och trots att 
det inte är så högt är det mycket brant och svårbestiget. 
Åt skil liga ruiner och statyer står utspridda vid bergets fot 
och det verkar som om berget var viktigt för de gamla 
lac rimernas kultur och religion.
Sorgeskrudens berg är mycket brant och dess topp är 
nästan alltid insvept i en tjock, gråaktig dimma, vilket 
gör att få någonsin ens försökt bestiga berget och ännu 
färre lyckats. Så vitt man vet har ingen nått hela vägen till 
dess topp och återvänt och det är känt att det lever gripar 
högre upp på berget. Vanligtvis jagar dessa traktens vild­
getter, men det händer ibland att de attackerar och bär 
bort resenärers hästar.
Damariens port
Efter den övergivna staden Aviadeium delar sig Skym­
ningsvägen i två delar. Den gamla, stenlagda Iranavägen 
svänger rakt österut mot Merdakhdalen medan Den 
norra skogsvägen, en betydligt nyare, upptrampad 
jord väg, fortsätter vidare mot Tavenum och havet. De 
vand rare som väljer att följa den stenlagda vägen måste 
fort sätta i uppförsbacke innan de korsar det sista stora 
krö net och ser De fallnas floddal framför sig. 
På en plats längs vägen vandrar resenären vidare under 
en enorm triumfbåge som föreställer två bevingade män­
niskor som korsar sina vingar över vandraren. Strax 
efter denna flankeras vägen av två massiva statyer före­
stäl lande dvärgiska krigare. De lärde som tagit sig tid 
att stu dera denna plats har spekulerat i om dessa statyer 
en gång i tiden fungerade som gränsmarkörer mellan 
Merdakh­renk ­Ghors dvärgar och Lacrimas människor. 
Platsen kallas i folkmun för ”Damariens port” trots att 
den offi ciella damariska gränsen ligger ytterligare en halv 
dags resa österut.

--- Page 9 ---
9
Skymnings -
vägen
De fallnas flod och de jargiska 
gränsforten
De fallnas flod är, i jämförelse med älvar som Erannen 
och Rher, inte stor. Men den är iskall, djup och dess 
mörka vatten rinner snabbt och strömt, vilket gör den 
mycket farlig att korsa. De sista kejserliga utposterna 
innan resenären når Damarien kallas Fort Dracius i norr 
och Fort Ilius i söder. Det senare, som fått sitt namn 
efter kejsaren Ilius IV Jehor som betvingade Lemira, är 
det överlägset största fortet, och är uppfört vid en vik 
nära flodens utlopp.
Befästningen är byggd innanför två höga, nästan per  fekt 
runda palissader och kärntornet är den enda sten bygg­
naden. Övriga soldater bor i långhus av trä. Fort Ilius 
har en relativt stor hamn och tre gånger om dagen går 
färjebåtar till och från den befästa Damariska byn Tave­
num på andra sidan floden.
Fort Dracius i norr, som fått sitt namn från kejsaren 
Dracius den Tappre, är mycket mindre, men samtidigt 
väldigt välbefäst. Fästet består av ett massivt stentorn och 
ligger på en hög klippa som skjuter ut i De fallnas flod. 
De enda sätten att ta sig in i fortet är att gå upp för en 
smal stig som på sin höjd klarar av en ryttare till häst 
eller att låta sig dras upp av en väldig hissanordning. 
Det är mycket svårt att storma fortet och det har en god 
uppsikt både över floden och Skymningsvägen.
Bland soldaterna själva kallas de båda fästningarna oftast 
med stor bitterhet och sarkasm för ”De fallnas fästen”, 
då detta, med undantag för postering i kolonierna, anses 
vara en av de värsta posteringarna en jargisk soldat kan 
tvingas till. Utposternas isolerade läge vid den damariska 
gränsen gör att det finns få nöjen för en soldat att slösa 
sin sold på samtidigt som det vilda landet kring forten är 
farligt och jargiernas situation utsatt.
Bland annat ligger man i direkt konflikt med det alviska 
för bandet Nattvargarna i Järvskogen, som vid mer än 
ett tillfälle orsakat jargiska styrkor betydande förluster 
då legio närerna försökt ”pacificera” skogarna kring De 
fallnas flod.
Ett annat ständigt hot är Elddansarna, de krigiska och 
välorganiserade frakktirakiska stammar som bor upp­
ströms längs floden som visar sin hängivenhet för den 
mörka gudinnan Mahktah och eldens dwarkka Zirguff 
genom att då och då segla nedströms och i blixtanfall 
bränna och plundra människornas bosättningar. De har 
dess utom en förkärlek för att kidnappa och förslava män­
niskor, och det har till och med hänt att människor som 
fötts hos tirakerna uppfostrats som en del av stammen 
för att som vuxna delta i tirakernas räder och krig.
De jargiska soldaternas huvudsakliga uppgift är att kon­
trollera de som passerar gränsen mot Damarien. Sol­daterna låter ofta sin bitterhet och tristess gå ut över rese­
närer, i synnerhet fedaker. Ibland händer det att sol dater 
på permission tillåts ta sig över gränsen till Irana och 
Tave num, men detta är rätt sällsynt då offi cerarna inte 
vill se sina underlydande fraternisera med da ma ri erna 
och fedakerna på andra sidan gränsen. Det är ovan ligt att 
jar gierna reser till och från forten via Skym nings vägen, 
istäl let kommer och går soldaterna och deras pro  viant 
med båtar som en gång i månaden seglar längs med 
kusten från Jukon och sedan upp för De fallnas flod.
Befälhavare över Fort Ilius är Julia Lemire, en lovande 
ung officer som inledningsvis var entusiastisk över posten 
och möjligheten att imponera på sina överordnade, men 
som med tiden blivit allt mer frustrerad över sina under­
lyd andes inkompetens och bristande disciplin. Hon 
anser sig dessutom ha sett tecken på att damariska Xinu­
kul tister börjat infiltrera Fort Ilius, men misstänker sam­
tidigt med stigande oro att greve Damas Olem den Tyste 
i Tavenum ser mellan fingrarna på sektens arbete.
Fort Dracius befälhavare är formellt underställd befäl­
havaren i Fort Ilius och heter Gregorius ”Varg jägaren” a 
Curi, en gammal, enhänt, försupen veteran som dock har 
sina mannars respekt. Alla vet att Gregorius skic  kades till 
gränsen efter att ha gjort sig till ovän med någon högt 
uppsatt i Jukon, men med undantag för Julia har ingen 
vågat fråga om detaljer. Gregorius har för länge sedan 
accepterat att han troligen kommer att dö på sin post 
och försöker i nuläget övertala Julia att låta honom leda 
en straffexpedition mot Elddansarnas dalar i norr som 
vedergällning för de åtskilliga jargier som under åren 
dödats och rövats bort av tirakerna.
Det finns lämningar efter en gammal dvärgisk bro vid De 
fallnas flod utanför Fort Dracius, men denna måste ha 
för störts för mycket länge sedan. Det enda sättet att idag 
korsa floden är med hjälp av färjor som styrs av jargiska 
sol dater och som för resenärer över floden till Fort 
Dracius. Därefter fortsätter vägen österut till bifloden 
Far rias och den gamla dvärgiska Merdakhibron, en 
märk lig blandning mellan ett fort och en bro vars båda 
sidor utgörs av massiva kärntorn som resenären måste 
resa igenom för att kunna passera floden.
Jargierna håller tornet på den västra sidan floden och 
Kej sardömets grön ­vita flagga fladdrar på dess tak. På 
den östra sidan vajar storfurstens mörkröda och med vit 
fjäder beprydda flagga och damariska gränsvakter vän­
tar för att kontrollera alla som reser in och ut. Släpps 
re se nären igenom så är denne nu äntligen framme i det 
dama riska hertigdömet Merdakh efter en lång och farlig 
resa.
Det är som valet mellan gatlopp och ett år i Lacrima.
 –Jargiskt soldatuttryck för ett val mellan två onda ting

--- Page 10 ---
10
Skymnings -
vägenÄventyr längs med Skymningsvägen
Den försvunna karavanen
Höstens sista fedakikaravaner från det jargiska Kej­
sardömet har nyligen nått Merdakhdalen. Normalt är 
detta en tid för glädje och fest, men för familjen Varam 
för byts det hela snart till oro och förtvivlan när det blir 
uppen bart att fem av klanens vagnar och en stor del av 
deras släktingar inte kommit fram, trots att många av de 
andra resenärerna svär på att ha sett dem lämna Amra 
två veckor tidigare.
Rollpersonerna sänds ut på en expedition för att för­
söka hitta den försvunna vagnskaravanen innan höst­
stormarna börjar. När de väl nått Darcana lyssnar Sahak 
Pil grimsfalken noga på deras historia och erbjuder sig att 
hjälpa rollpersonerna. En av hans brorssöner, den väl­
dige Elzin och några av dennes närmaste män stiger ge­
nast fram för att ta på sig uppdraget.
Väl ute i vildmarken leder Elzin rollpersonerna på allt 
mer otillgängliga vägar och snart börjar de misstänka 
att Elzin och hans män medvetet försöker leda dem av 
spåret. Det är tydligt att de vet något om den försvunna 
ka ra vanens öde men att de är beredda att bokstavligen 
gå över lik för att dölja det för rollpersonerna och sina 
släk tingar.
Vad vet Elzin och varför försöker han hindra roll per­
sonernas uppdrag? Varför kan rollpersonerna svära på 
att de hör allt mer vargar yla utanför lägret ju längre resan 
pågår? Och hur ska rollpersonerna överleva uppdraget 
utan att gå samma öde till mötes som familjen Varams 
karavan?
Hemligheter från forntiden
Två excentriska lärde, den gamla faliska rederiägarinnan, 
upptäcktsresanden och arkeologen Tzavona Jhimec och 
den spränglärde och tjocke jargiske historieprofessorn 
Deomerius Ducas från Erats universitet har båda länge 
haft Lacrima som särskilt intresseområde. De är dock 
van sinnigt oeniga om lacrimernas ursprung. Tza  vona in­
si sterar å ena sidan på att de artefakter och mål ningar 
hon sett från Lacrima har starka likheter med många av 
de allra mest uråldriga petroglyferna och sta ty erna från 
Ok’oaru­folkets öar i Arkipelagen och att lac ri merna 
måste ha varit avlägsna släktingar till de tidiga cire­
falierna. 
Deomerius insisterar å andra sidan på att ruinerna 
måste ha byggts av folk från det forntida riket Merun, 
som numera är en del av Kejsardömet. Denna debatt har blivit känd både på jargiska och faliska universitet 
och har utvecklats till en fråga om nationell stolthet för 
båda sidor. Tzavona och Deomerius har nu organiserat 
en gemensam expedition till Lacrima för att en gång för 
alla avgöra frågan och rollpersonerna hyrs in av denna. 
Väl framme vid Aviadeium börjar man finkamma staden 
och de kringliggande fornlämningarna.
I början gör man ett antal mycket intressanta fynd, men 
snart börjar både jargier och cirefalier hittas mördade 
eller försvinna spårlöst. Tzavona och Deomerius skyller 
på varandra och anklagar den andra parten för att för­
söka sabotera uppdraget och dölja sanningen om Lac­
rima, men några av expeditionens medlemmar börjar 
genast viska om man vredgat stadens vålnader och flera 
säger sig ha hört vinden föra med sig sorgsen flöjtmusik. 
Det är nu upp till rollpersonerna att finna sanningen.
Jägare och byten
Den unge, hetlevrade jargiske adelsmannen, äventyraren 
och smått legendariske jägaren Quentin Randarian har 
ord nat en expedition längs Skyminingsvägen för att 
till sam mans med några av sina vänner jaga några av 
de fruktade bestar som hemsöker Vrakhslätten, Kej sar­
skogen och det lacrimska höglandet. Mest av allt hop­
pas den unge ädlingen på att få fälla en äkta vrakh, ett 
mons  ter som få jägare kunnat skryta med att ha ned lagt, 
men han är nöjd även med till exempel mör  ker hundar 
eller jättespindlar. Han hoppas även kunna fånga 
några monster levande och sälja dem dyrt till gla di ator­
arenorna. 
Rollpersonerna bjuds antingen in som gäster eller så 
hyrs de av expeditionen för att bistå i jakten. I början är 
hela företaget tämligen lyckat och rollpersonerna deltar 
i flera framgångsrika monsterjakter. Men en kväll, när 
jakten börjar gå mot sitt slut, återvänder rollpersonerna 
till lägret och ser att det sitter människor instängda i 
burarna. Quentin berättar för rollpersonerna att det inte 
är något problem, då dessa människor är fedaker man 
över manat dagen innan och att ”fekkerslavar är värda en 
hel del om man känner de rätta köparna”. Vidare lovar 
han att självklart låta rollpersonerna ta del av vinsten.
Om rollpersonerna protesterar mot hans behandling av 
feda kerna varnar Quentin dem och säger att de inte vill 
sätta sig upp mot en adelsman med hans kontakter bara 
för några slavars skull, att man är långt ute i ödemarken 
och att det här vore lätt att skylla rollpersonernas död på 
monster eller olyckor. Vad gör rollpersonerna nu?Inget gott har någonsin kommit resande på Skymningsvägen.
 –Gammalt amriskt ordspråk

--- Page 11 ---
11
Skymnings -
vägen
Mörkret i Aviadeium
Befälhavare Julia Lemire av Fort Ilius IV kontaktar i 
hem lighet rollpersonerna. Hon har under lång tid miss­
tänkt att den blasfemiska Xinukulten, en mörk sekt som 
de senaste åren slagit klorna allt djupare i Damarien, har 
börjat infiltrera hennes eget fort och att de har någon 
slags högkvarter i den lacrimska vildmarken. Då hon 
inte vet hur långt infiltrationen kan ha gått litar hon på 
ytterst få av sina underlydande och hon har därför vänt 
sig till de utomstående rollpersonerna.
Hon ger dem uppdraget att följa den jargiske adels man­
nen Valthian Victorinas som reser med ett stort följe 
och som varit i nära kontakt med storfurstens undersåte 
Damas Olem den Tyste av Tavenum. Dennes följe kom­
mer att resa längs Skymningsvägen och Julia vill veta vad 
de gör på vägen och beordrar rollpersonerna att säkra 
even tuella bevis som binder Valthian till de damariska 
Xinu kulterna.
Rollpersonerna skuggar följet till Aviadeium och väl 
inne i den fallna ruinstaden upptäcker de att de trampat 
rakt in i ett möte där kultister från såväl Melorion som 
Jar gien och Damarien mötts för att ta emot sina order 
uppifrån. Samtidigt utför de några av de människooffer 
som Xinukulten är så beryktad för. Plötsligt går ett larm 
och kultisterna blir alla varse att det finns inkräktare i 
staden.
Rollpersonerna måste nu fly från Aviadeium och Lac­
rima förföljda av plågoandens tjänare och i stadens 
mörka, labyrintliknande gränder och källare inser de 
snart att det kanske finns en tredje part i staden, en sam­
ling urgamla, osynliga väsen som betraktar både Xinu­
kul tisterna och rollpersonerna som inkräktare.Skymningens pilgrimmer
En grupp Daaktroende pilgrimer på resa från Targus 
skall färdas längs med Skymingsvägen som en del i en 
resa mot den heliga staden Tibara. Likt många pilgrimer 
väljer de att resa till fots snarare än med båt. De slår 
an tin gen följe med rollpersonerna eller så hyr en av de 
rikare pilgrimerna rollpersonerna som livvakter under 
den farliga resan genom Lacrima.
Det är en minst sagt märklig skara som rollpersonerna 
ham nat tillsammans med, en av dem är högadlig men 
har bestämt sig för att på ålderns höst gå i kloster i 
Tibara. En av pilgrimerna söker på grund av något brott 
syn dernas förlåtelse och pryglar sig själv varje kväll. Ytter­
ligare en har svurit tysthetslöfte och vägrar säga ett ord, 
men är förvånansvärt skicklig i strid.
För några av pilgrimerna är resan en chans att komma 
ut i världen och de verkar mer fokuserade på att sjunga, 
spela sina gigor och flörta med rollpersonerna än på 
and liga ting. Dessutom får rollpersonerna snart skäl att 
miss tänka att några av pilgrimerna kanske inte är vad de 
säger att de är. Rollpersonernas utmaning är nu att få 
denna grupp hela vägen till Tibara levande utan att de 
blir dödade av monster, olyckor, rövare eller varandra.
Skymningsvägen är en stig genom de dödas rike, och de döda minns och sörjer alltjämt på 
grund av något fasansfullt brott vars natur gått förlorat i tidens dimmor. Ni som reser genom 
Lac rima, tänk på att ni vandrar genom en evig likvaka. Visa alltid sörjande den respekt som 
deras sorg förtjänar, oavsett om de tillhör de dödas eller de levandes skara. Och viktigast av 
allt, ge dem inga skäl att vredgas på er. Då tvingas ni vandra för evigt.
 –Maaneva, mystiker och matriark av Irgiz

--- Page 12 ---
12
Vändningar
1 Vrakens slår ursinnigt undan de som kommit nära nog att skada den. 
[Alla som är i närstrid med vrakhen måste slå Kroppsbyggnad mot 18 
eller bli Tillbakaknuffade.]
2 Vrakhen slår vilt omkring sig i raseri. [Slumpvald individ som är i 
närstrid med vrakhen drabbas av ett anfall med Klor.]
3 Vrakhen kastar sig mot anfallaren och vräker denne till marken. 
[Anfallaren Faller.]
4 Vrakhen ryggar från smärtan och drar sig målmedvetet bort från 
anfallaren. [+1 Utmattning. Anfallaren räknas som Omtöcknad men 
bara gentemot vrakhen.]
5 Anfallet sargar vrakhen och anfallaren får dess odelade 
uppmärksamhet. [+2 Utmattning. På sin nästa tur kan vrakhen bara 
anfalla den som just skadade den.]
6 Vrakhens benmuskler skadas och den slås omkull. [+2 Utmattning. 
Faller.]
7 Träffen tar i huvudet och sätter för några ögonblick vrakhens 
ekohörsel ur spel. [+2 Utmattning. Omtöcknad.]
8 En kaskad av svart blod slår ut ur såret eller från vrakhens mun. [+3 
Utmattning.]
9 Ett flertal av monstrets huggtänder slås ut. [+4 Utmattning. Skada 
från Bett minskas med 1T6. Om detta resultat reducerar skadan till 0 
kan vrakhen inte längre bitas.]
10 Någonting går sönder inne i vrakhens kropp. [+5 Utmattning.]
Vrakh
Även känd som : Drezins förgörare, Skymningens odjur, Yautja.
Stora humanoida varelser som mäter över två meter och strax 
över 150 kg. Vrakhen är som gjord för strid då hela dess kropp 
är väl skyddad av det hårda skalet. Den har oanad styrka i sina 
kraftiga klor och tänder med vilka den sliter sina byten i stycken.
Den saknar ögon och andra känsliga yttre organ utan använder 
sig istället av ekohörsel och ett utpräglat luktsinne. Dess svaghet 
är att den inte kan förnimma varelser på långt håll om inte 
vinden är rätt.
Hårfästet sitter högt och däri från hänger tjocka vita ”hårtestar” 
ned på odjurets rygg. Håret är i själva verket smala tentakler; vad 
dessa fyller för funktion är oklart, men det kan ha att göra med 
monstrets ekohörsel. I alla fall kan tentaklerna röra på sig – de 
reser sig ofta då monstret blir varse en fiende eller ett annat hot.
En vrakh klarar sig även en lång tid under vatten eller i giftiga 
miljöer. Vrakher lever vanligtvis i grupper mellan 5–15 individer 
även om det inte är ovanligt med ensamma vrakher lik som större 
grupperingar. Det är okänt hur och om vrakherna fortplantar sig 
och vad man vet har de inga könsorgan.
Primära färdigheter (5T6) : Ekohörsel, Förfölja fiende, Skrämma 
från vettet.
Sekundära färdigheter (4T6) : Klättra i tak och på väggar, Ligga i 
bakhåll, Vädra byte.
Avvärjande slag [1 Övertag] : Vrakhen greppar vapnet mellan 
sina klor och slänger iväg det. Fungerar som Avväpna.
Sönderslitande bett [1 Övertag] : Om träffen orsakar en Allvarlig 
skada ges även Blödning 1/6.
Närstrid Träffa Typ Skada Egenskaper
Bett 5T6+2 Hugg 6T6+2 Sönderslitande bett
Klor 6T6 Hugg 6T6 Avvärjande, Genomslag 
Hugg 5
Försvar Tärningar
Snabba manövrar 5T6
Skydd Hugg Kross Stick Grund
Hårt skal 16 14 16 10
Förflyttning 4T6+2
Intryck –
Kroppsbyggnad 6T6
Livskraft 5T6+5
Reaktion 4T6+2
Självkontroll 4T6
Vaksamhet 5T6
Grundrustning 10
Grundskada 5T6
Återhämtning 8Skada Utm. Vänd.
1– 4 +1 –
5– 9 +2 –
10– 14 +4 1T10
15– 19 +6 1T10
20– 24 +8 1T10
25– 29 +10 1T10
30– 34 +12 1T10
35– 39 +14 1T10
40– 44 +16 1T10
(+5) (+2 ) (…)

