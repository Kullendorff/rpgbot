Permanenta men (‘Men’) 
När resultatet ’Men’ finns med som en allvarlig skada finns här information om detta.
Hjärna: Slå genast ett normalt slag (Ob3T6) mot offrets Tur. Om slaget lyckas har ingen allvarlig hjärnskada infunnit sig. Om det misslyckas sänks offrets PSY med lika mycket som slaget misslyckades med, till lägst hälften av värdet före skadan. Även RÖR och VIL sänks, med hälften av vad slaget misslyckades med, men lägst till hälften av respektive originalvärde. En spelledare kan också välja att modifiera ett offers karaktärsdrag, för att symbolisera en personlighetsförändring på grund av hjärnskadan. 
Könsorgan: Slå genast ett normalt slag (Ob3T6) mot offrets Tur. Om slaget lyckas så fungerar fortfarande dennes könsorgan. Om det misslyckas så är dess funktion permanent skadad och det är omöjligt för offret att sprida sin avkomma vidare. Även att utföra naturbehoven är framledes en plågsam process.
Mun/Käke: Slå genast ett normalt slag (Ob3T6) mot Tur. Misslyckas slaget förlorar offret 1T6–1 tänder. Om det är framtänderna som förloras kan även PER sänkas med ett (–1), detta är dock upp till spelledaren.
Muskler/Senor: Slå genast ett normalt slag (Ob3T6) mot offrets Tur. Lyckas slaget undkommer offret utan permanenta men. För armen medför ett misslyckat slag att offrets STY sänks med ett (–1). Fumlas slaget sänks både STY och RÖR med ett (–1) vardera. För benet medför ett misslyckat slag att offrets Förflyttning sänks med ett (–1). Fumlas slaget sänks både Förflyttning och RÖR med ett (–1) vardera. Inget värde kan sänkas under ett.
Öga: Slå genast ett normalt slag (Ob3T6) mot Tur. Misslyckas slaget blir ett öga förstört, slumpa vilket. Offrets SYN minskar med fyra (4), dock till lägst hälften av vad rollpersonen hade innan. Effekten av en ögonförlust är ett förlorat djupseende, vilket medför en svårighetsökning på +Ob1T6 vid alla handlingar som kräver precision i koordinationsarbete, som att fånga kastade saker eller att jonglera. Att använda närstrids- eller avståndsvapen är dock inga problem. Om båda ögonen skulle vara förstörda får offret genast SYN 0 och räknas som helt blind. Skadan medför också att PER minskar med ett (–1).
Öra: Slå genast ett normalt slag (Ob3T6) mot Tur. Misslyckas slaget blir ett öra förstört, slumpa vilket. Offrets HÖR minskar med två (–2). Skadan kan också medföra att PER minskar med ett (–1). Detta är dock upp till spelledaren
