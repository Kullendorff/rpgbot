Source: kampanjmaterial-skugglandet.pdf
--- Page 1 ---
Text: Ola Jentzsch, Joel Müller, Petter Nallo
Bild: Olof Nilsson, Kim VässmarSkugglandet
Kampanjmaterial till Eon

--- Page 2 ---
2
SkugglandetSkugglandet
Introduktion
Skugglandet är en mystisk värld som existerar parallellt 
med Mundana. Men då och då och på vissa platser 
glider dessa världar samman. Skugglandet är en plats 
med otyglad natur, vindlande berg, djupa skogar och 
ändlösa hav. En plats mellan dröm och verklighet där 
tingen är formbara och föränderliga men samtidigt eviga. 
Ju närmare varandra Skugglandet och Mundana ligger, 
desto lättare blir det att överskrida gränsen och träda in i 
den andra världen. Det enda som krävs är lite magi eller 
ett misstag eller att man är på rätt plats vid rätt tid.
Gränslanden
De ställen där Mundana och Skugglandet går ihop bru­
kar ofta kallas för Gränslanden. Gränslanden har egen­
skaper från båda världarna. Allting ser ut som i Mun dana 
och geografin är fast och oföränderlig, men allting känns 
och uppfattas helt annorlunda. Träden är större, sko­
gen är mörkare, bergen är högre, gläntorna vackrare och 
monstren hemskare – kort sagt, allting i Gränslanden är 
överdrivet jämfört med Mundana.
Från Gränslanden är det lätt att komma in i Skugglandet. 
Det räcker med att man lockas av stigen, tar vänster väg 
runt stora stenen istället för höger, sover för länge i en 
cirkel av svampar, blir indragen eller inbjuden av någon 
varelse och så vidare. Det är svårt att avgöra att man är i 
ett Gränsland om man inte är uppmärksam.
Gränsland hittar man oftast i den vildaste vildmarken, 
ofta i närheten av gamla stencirklar, uråldriga helgade 
platser och ruiner av fallna civilisationer. Områden som 
omfattas av Gränslanden varierar. Ibland kan ett område 
helt spontant tappa kontakten med Skugglandet, varpå 
detta område blir endast en del av Mundana. Oftast är 
det människors inflyttning som orsakar att Skugglandet 
och dess Gränsland trycks undan och försvinner.
Skugglandet
Skugglandet är föränderligt och gäckande. De som ham­
nat där och kommit därifrån kan berätta att tiden inte 
rör sig som vanligt. En vecka i Skugglandet kan motsvara 
flera år i Mundana. Under loppet av några få timmar 
i Mundana kan det gå sekler i Skugglandet. I vissa fall 
kan tiden till och med gå baklänges – det har hänt att 
per soner har tillbringat månader i Skugglandet för att 
komma ut i Mundana vid en tidpunkt före de kom in, 
dock väldigt långt ifrån platsen de kom in.
Skugglandets geografi är främmande för en person från 
Mundana. Dels kan den omformas och förvridas. Vin­
tern kan svepa in på några timmar, en skog kan falna och 
dö framför ens ögon, i en del av skogen är natten evig, på en annan står solen alltid vid horisonten. Allt tycks vara 
för änderligt som illusioner och speglingar, likt en dröm 
kan övergå från att vara trivsam till att bli skräckinjagande 
på ett ögonblick. I Skugglandet vet man aldrig vad som 
vilar bortom kröken, inte ens på de vägar som man är 
van att vandra. Det tycks som att vissa platser och väsen 
har format världen kring sig, runtom dessa kan man 
finna en statiskhet men mellan dessa kan allt hända. 
Täm ligen ofta brukar uppfattningen av Skugglandet 
påverkas av individens egen inställning och, framför allt, 
rädslor. Om en person som är rädd för spindlar befinner 
sig i Skugglandet kommer antagligen denne uppfatta 
spind lar eller spindelliknande varelser i sin närhet oftare 
än någon som inte har samma rädsla. På samma sätt kan 
en mörk rädd person uppfatta Skugglandet som mycket 
mör kare än en som inte lider av samma åkomma. Om 
räd slan eller känslan blir stark så kommer Skugglandet 
för änd ras så att även andra uppfattar det så. Världen 
viker sig således för känslor, minnen och passioner.
Det som alltid är påträngande är känslan av att man inte 
är ensam. Det finns alltid en närvaro av något, om så 
bara själva naturen. Något som också nästan all tid är före­
kom mande, speciellt i skogarna, är det precis för nim bara 
ljudet av något enklare instrument – van ligt vis en flöjt, 
eller en sorgsen sång. Vandrare kan be rätta om hur dessa 
sånger eller musikstycken nästan dri ver en till vansinne 
eftersom de är allomstädes när  var ande och aldrig riktigt 
greppbara. Andra vandrare som har varit i Skugg landet 
och som har återvänt kan förtälja om ögonen som aldrig 
viker undan; var de än be fann sig såg de alltid ett antal 
ögon som be  trak tade dem på avstånd, höljda i dunkel 
och alltid för långt borta för att kunna konfronteras. 
Viskningar som tycks svepa över ödemarken, genom 
skogarna eller över vat ten ytan är också något som brukar 
skrämma upp vand rare i Skugg landet.
I själva verket är det mesta genomsyrat av allehanda 
väsen. Dessa finns kopplade till träden, stenen, vattnet, 
sanden, blommorna, vinden och så gott som allt som 
genomsyrar Skugglandet. Väsen gillar att sova och blir 
de störda brukar de bli förgrymmade. Exempel på väsen 
kan vara ett stort klippblock som rymmer stenens väsen, 
vilket kan ta form av ett människolikt ansikte när det 
väcks. En trädstam kan få en barkmun, grennäsa och 
hålögon och kan samtala med individer som går förbi, 
om trädets väsen väljer så. Ett uppretat vattenväsen kan 
försöka dränka eller blöta ned individer som färdas vid 
eller i vatten där väsendet finns.
Skugglandets fauna är så gott som den samma som i 
Mun dana, med den skillnaden att djur i Skugglandet 
all tid är intelligenta och kan tala. Vissa djur är även för­
änd rade likt själva Skugglandet – mer ohyggliga, ståtliga 
eller vackra.Det finns en skog bortom skogen. Man får ta sig till platsen där de vita björkarna växer och där lägga 
sig för att sova. När man vaknar är man i en annan värld fylld av gåtor, mysterier och väsen så sköna. 
 –Kabian, Skogshuggaren

--- Page 3 ---
3
Skugglandet
Att resa i Skugglandet
För att resa genom Skugglandet på ett säkert sätt måste 
man lära sig att skuggvandra, tolka de tecken som visar 
hur man hittar den snabbaste vägen. Man måste lita 
till sitt hjärta och följa naturen. Att gå höger eller vän­
ster om en trädstam gör en stor skillnad, att hoppa över 
bäcken inte bara en utan fem gånger innan man fort­
sätter kan helt förändra var man hamnar. Något som är 
viktigt när man vandrar genom Skugglandet och vill nå 
ett be stämt mål är att man har en tydlig bild av detta i sitt 
huvud. Detta fungerar som en fyr för ens sinne och gör 
att världen viker sig och leder en på rätt väg. Att känna 
till platser, stigar, stenar och andra landmärken är något 
som är av yttersta vikt för skugglandsfolk och de som 
känner till flest av dessa är de som snabbast kan röra sig 
genom Skugglandet.Skugglandets geografi
Det finns en mängd unika platser i Skugglandet såsom 
Glasslottet där stagranerna regerar, Mörkskogen där 
solen aldrig når ned, Märggrottorna, Hungerns torn, 
Tårarnas dalgång, Dimmornas hav, Drömmarnas stad, 
Skymningsöknen, Korpbergen med sin svarta madam, 
de tre monoliterna, Vargpasset, Igelveden, Spegeltjärnen 
där man sägs kunna se sitt öde, Vulkantunnlarna, 
Blodåsen, Törnrosdalen och många fler. Längre fram 
presenteras ett antal av dessa platser i större detalj.
 
Blodets dal är en plats där marken och gräset är rött som blod efter att stagranen Vargtand Svartklo begravde sin 
älskades hjärta under sorgeken. Det sägs att hon ska vakna upp när han offrat 1000 själar till urträdet.I Vargpasset väntar ditt öde. 
 –Soldiskt talessätt

--- Page 4 ---
4
SkugglandetSkugglandets väsen
De är ondskans väsen. Själlösa varelser skapade ur syndarnas mörka drömmer. De är vackra och 
groteska men alla är förvridna och med svarta hjärtan. 
 –Malnibar, Tempelriddare
Skuggfolk
Skuggfolket är de väsen som har Skugglandet som sitt 
hem. Det finns en stor mängd olika skuggfolk och än 
fler unika och underliga väsen som tycks ha blivit 
framdrömda eller skapats genom att sagor och legender 
fått liv. Vissa kan man finna över hela Skugglandet, 
andra existerar under sin sten eller i sitt träd (vissa 
är i själva verket just en sten eller ett träd) hela sina 
liv som tycks vara för evigt. Vissa lever i tillfälliga 
sammanslutningar, andra är enstöringar men alla har 
respekt inför regenterna från skugghoven. De två största 
skugghoven är Månskenshovet och det Svarta hovet. 
Båda dessa hov är förföriska och farliga och när de 
sänder ut sina befallningar brukar även de mest envisa 
skuggfolk underkasta sig dem.
Det finns många olika typer av skuggfolk såsom Dansare 
som kanske är de mest kända av skuggfolken. De dansar 
i skogarna likt väsen skapade av dagg och dimma, och 
det sägs att de dansat sedan tidernas gryning, för att 
upprätthålla Skugglandets existens. Där de dragit fram, 
svävande precis ovanför marken, efterlämnas ringar av 
underliga blommor och oätliga små svampar. Personer 
som har somnat i sådana ringar har ibland vaknat upp 
hundratals år senare. 
De förlorade är människor som förlorat sig i Skugglandet 
och blivit till galna primitiva väsen som endast drivs av 
sökandet efter föda. De har förvridits då deras djuriska 
natur tagit över dem.
Haukstarer är ett kortväxt och ål der domligt folk, kända 
som fäktmästare och bärare av uråld rig kunskap.
Ikki­mekki är hamnskiftare som har ett starkt känsloliv. 
De begår ofta grymma spratt gente mot oförsiktiga 
vandrare och de som inte besvarar deras frierier kan 
möta de mest fruktansvärda öden.
Rimurer är fagra väsen av Månskenshovet. De har 
frostblek hud, vänliga gråblå ögon och frostblå fläckar 
på axlar och höfter. De är kända för sina magiska sånger 
och när de rör sig utanför ispalatset är de iklädda ståtliga 
hel rust ningar eller svepningar av månljus, inte spunna 
med mänsk liga sländor.
Runbitare är håriga väsen som lever under stenar eller 
trädrötter och lever av giftsvamp och döda djur. De är 
skickliga på att teckna runor vilka kan för  trolla och 
binda de som tittar på dem.
Stagraner är det Svarta Hovets generaler. De ser ut som 
vanliga människor men med snöblek hud och korpsvart 
eller frostblått hår. Ögonens iris är alltid isande vita. 
Männen är alltid skäggiga och kraftiga krigare, kvinnorna 
är alltid undersköna, ibland späda dyrkansvärda varelser 
och ibland smidiga och vältränade krigare.
Svartvargar är kusliga varelser vars ylande mot den gula 
månen förebådar sorg och olycka. På Mundana händer det sällan att man ser dem, men i Skugglandet fruktar 
man dem. De finns nästan överallt och stryker omkring 
nattetid i skuggorna efter vilsna vandrare att hugga 
tänderna i.
Det finns mängder av andra folk förutom dessa. Många 
har mänskliga drag men med avvikande hudfärg, bock­
fötter, svans, horn, päls, kattögon eller något annat lika 
underligt.
När det gäller skuggfolk finns det delar av deras psyken 
som är främmande för individer från Mundana. Om en 
skugg varelse lovar något så håller denne sitt löfte. Det är 
en fysisk omöjlighet att bryta mot ett givet löfte – det går 
helt enkelt inte, hur gärna denne än vill. Detta innebär 
till exem  pel att en skuggvarelse inte kan svära på att 
en lögn är sanning. Vidare innebär det att löften från 
skuggfolk är mycket ovanliga. I de fall där de förekommer 
blandar man också in allehanda villkor – ”så länge som 
du går på stigen lovar jag att du inte blir skadad” är ett 
klassiskt exem  pel. Ingenting sägs om vad som händer 
om han läm nar stigen, eller vad som händer med hans 
kamrater. Lika så har man en besatthet vid gentjänster. 
Att ta emot en gåva måste svaras med en gåva av lika 
värde. En tjänst måste återgäldas, förr eller senare.
Skuggfolk kan vara vackra, glada och förföriska men sam­
tidigt mycket grymma. Det finns en inneboende illvilja 
hos många av dem och få förstår mänskliga känslor fullt 
ut och värderar inte liv särdeles högt.
Skuggfolk i Mundana
När Skuggfolk uppenbarar sig i människornas värld 
är det nästan alltid i vildmarken som de dyker upp. Ju 
vildare ödemark desto lättare är det att korsa gränsen 
mellan Mundana och Skugglandet. Det finns dock vissa 
platser såsom gläntor, sjöar, bergspass eller magiska 
och förtrollade föremål såsom speglar, vilka är portar 
mellan Skugglandet och Mundana. I synnerhet vid 
vissa tidpunkter såsom när det är fullmåne eller vid 
midvintern eller midsommaren. Det sägs till och med att 
vissa sånger, ramsor och riter kan släppa folket mellan 
världarna.
Skuggfolk som vistas i Mundana allt för lång tid börjar 
förlora sina förmågor. Vissa glömmer bort att de ens varit 
skuggfolk, andra vissnar likt en blomma och tynar bort. 
Det är uppenbart att de inte hör hemma i Mundanas 
värld.
Vissa folk såsom fedaki har ett band till Skuggfolket 
och har en större insikt i dem och hur de agerar. Andra 
väsen såsom ylkerna tycks omedvetet öppna vägar in i 
Skugglandet där de drar fram. De väldiga drakarna 
dväljes ofta i Skugglandet och vissa menar att detta är 
deras naturliga hemvist. Det är här de sover och under 
sömnen formar de världen kring sig.

--- Page 5 ---
5
Skugglandet
Halvblod
Halvbloden är avkomman av en dödlig och en skugg­
varelse och har ärvt egenskaper från båda. Vissa kan 
fritt färdas mellan Skugglandet och människornas värld 
andra känner inte ens till sitt ursprung i den ena eller 
den andra världen. Alla halvblod kan dock lättare ta sig 
över gränsen lättare än andra. Halvbloden är de som är 
mest lika vanliga dödliga, men de är fortfarande främ­
mande.
Det finns alltid en liten detalj som inte stäm mer; ögonen 
kan vara onaturligt klargröna, tän derna kan vara rov­
djurs lika, huden isvit, näsan är kanske onaturligt lång, 
de kanske har svans, hovar istället för fötter, ett finger 
och en tå för lite på varje hand och fot, eller något annat 
lika under ligt. Halvbloden finns annars av två sorter: de 
som växer upp hos skuggfolken och de som växer upp 
hos vanliga dödliga.
De som växer upp hos skuggfolken tycker det är normalt 
att vara onormal, medan de som växer upp bland dödliga 
är pinsamt medvetna om sina fel aktig heter och försöker 
ofta dölja dessa. De flesta halv blod är avkomman av en 
rimur och en människa eller annan intelligent varelse, 
en icke föraktlig del är av kom man av dansare eller ikki­
mekki och andra varelser och ett fåtal är avkomman av 
en stagran och något annat.
I vissa avlägsna trakter på Mundana finns det folk som 
levt så nära Skugglandet och delat så mycket skugg lands­
blod att närmast hela befolkningen i en by eller en trakt 
är halvblod.
Att spela halvblod
Det är fullt möjligt att spela ett halvblod om spelledaren 
tillåter detta och det passar med spelet i sig. Efter att 
ha slagit på tabellen bör spelledaren fundera ut i 
samråd med spelaren om vem som är föräldern från 
Skugglandet och hur ursprunget till Skugglandet kan 
komma att påverka spelet. Ett halvblod får nedanstående 
modifikationer och tillägg.
Skugglandsfärd
Alla halvblod får automatiskt 3T6 i Expertisen Skugg­
landsfärd. Detta även om de aldrig varit i Skugglandet. 
Skulle de väl hamna där känner de instinktivt på sig hur 
de skulle agera.
Skugglandsfärd (Expertis):  Denna expertis innebär att 
man förstår de oskrivna reglerna och således har lärt sig 
att navigera någorlunda genom Skugglandet.
 Kännetecken från Skugglandet
Alla halvblod får dessutom 4T6 i ett kännetecken från 
nedanstående tabell (slå 1T10):
1 Djuriskt drag : Exempelvis bockfötter, rävöron, horn, 
en burrig rävsvans, vassa tänder, vargögon eller liknande. 
2 Främmande blod : Det är något speciellt med blodet. 
Kanske doftar det sött som nektar, är purpurfärgat, klart 
som vatten, stinkande, svart som beck eller liknande. Att 
spilla blodet i riklig mängd sägs kunna öppna upp portar 
till Skugglandet.
3 Illusioner : Halvblodet har förmågan att skapa små och 
tillfälliga illusioner. Vissa av dem sker omedvetet men 
andra kan ta form genom koncentration eller in levelse. 
Halvblodets utseende tenderar att variera på sinnes­
stämning. När det är glatt och lyckligt är huden frisk 
och håret vackert, när denna är sorgsen blir håret tunt, 
blicken glåmig och kinderna insjunkna.
4 Levande skugga : Skuggan sitter fången vid kroppen 
men rör sig inte riktigt i takt med kroppens rörelser och 
kan ibland avslöja känsloutbrott som ägaren försöker 
hålla dolt. Ibland försvinner skuggan helt under vissa 
tider som om den vore ute på ett ärende för någon an­
nan herre. Andra gånger tycks den vaka över eller varna 
sin ägare och ibland till och med hota och agera emot 
denne.
5 Naturväsen : Det finns en koppling till naturen själv. 
Kanske är huden strävs om trädbark, håret likt mossa 
eller spindelväv, bölder på ryggen som ser ut som om de 
vore av gråsten, ögonen svarta likt en skogstjärn. Halv­
blodet känner en trygghet och en koppling till detta ele­
ment om det så är en stilla skogstjärn, en glänta eller 
stenrösen.
6 Skuggfolkens röst : När personen sjunger så är sången 
trolsk och lockande. Den kanske lockar till sig djur, får 
elden att flamma upp, eller gör det kallare i rummet. Att 
sjunga med denna sång kan dock vara farligt då det kan 
locka över varelser från Skugglandet.
7 Skuggfolkets hud : Huden är vit som snö likt den hos 
en stagran, eller kanske frostblå med fläckar och mönster 
från en Rimur eller Ikki­Mekki eller att den glittrar i sol­
ljuset. I speglingar ser man, och alla som tittar, ens äkta 
skugg landsform. Denna kan välja att tala med en och 
komma med bud och frågor från Skugglandet.
8 Trolsk beröring : Att vidröra halvblodet ger en under­
lig sensation. Kanske får beröringen i torr jord blommor 
att slå upp, gör att saker fryser till is, att personer blir 
för älskade eller glömmer saker. Detta kännetecken kan 
ofta vara lika mycket en förbannelse som det är en gåva. 
9 Udda drift : Ett behov av att klättra upp i träd, prata 
med hästar, alltid vara barfota, hålla sig i skuggan eller 
äta rått kött. När man inte följer sin drift börjar man 
för vandlas och bli mer djurisk och förvriden på väldigt 
kort tid. Om man kan återgå att följa sin drift börjar de 
djuriska dragen sakta avta. 
10 Slå två gånger och ta båda kännetecknen : Skulle 
detta resultat komma upp en gång till, slå om.Skuggornas folk vandrar inte likt 
oss dödliga. 
 –Malnibar, Tempelriddare

--- Page 6 ---
6
SkugglandetPorten till Skugglandet
I Mundana ligger denna ensliga och otillgängliga skogs­
dunge. Det är en plats som undviks av alla och av en 
god anledning. Den dryper av fukt och luften är ständigt 
rå och kylig. Lövträden har tjocka stammar, slingrande 
rötter och krökta grenar. Från brungröna gölar stiger en 
mjölk vit dimma och träden kläs av lavar. Över marken 
krälar stora tusenfotingar mellan giftsvamparna och 
grodor kväker på nätterna från de gyttjiga vattnen.
Folket i trakten undviker skogsdungen då den inte har 
något att erbjuda förutom snår, köld och sumpmark. 
Men denna plats är ett av de ställen där gränsen mellan 
Mun dana och Skugglandet ligger alldeles nära. Under 
vissa nätter sker något. Då öppnas en port till Skugg­
landet i dungens djup. Från håll kan man höra lockande 
me lo dier och se en svag bärnstensfärgad glöd mellan 
träden. Ljungvreda uppenbarar sig – ett behornat väsen 
med en lång flöjt som spelar en suggestiv och drömsk 
me lodi samtidig som hon dansar på gölarnas vattenyta. 
Melodin öppnar Gränslandet mellan de två världarna 
och väver in drömmar och verklighet till ett.
När världarna möts förändras naturen och atmosfären 
i dungen. En varm vind blåser upp och skingrar den 
annars så täta dimman till ett svagt dis och från gölarna 
ström mar ett gyllene sken som lyser upp de väldiga 
träden och kastar långa skuggor. En doft av kanel och 
sötma sprider sig och det knakar när träden sträcker på 
sig. Det fladdrar av tunga dunbeklädda vingar då mal­
fjäri lar stora som örnar rör sig mellan träden.
Från dyn kravlar jättepaddor upp och kväker mot 
himlen. Små gyl lene irrbloss glöder likt eldsflugor där 
de svärmar runt strax under trädkronorna och själva 
vinden; droppandet och rasslandet i löven blir till en 
sällsam och hypnotisk me lodi. Skuggfolket framträder 
mellan trädstammarna likt gäckande skepnader, de 
dansar runt bland rötter och fallna löv, skrider över 
de utlagda näckrosbladen och skrattar sina klingande 
skratt. De öppnar trädens stam mar och låter saven rinna 
ut, fångar den i bägare av näver, och slukar den girigt. 
Den smakar likt mjölk, honung och ger ett härligt rus. 
Därefter hänfaller skugg folket åt en passionerad älskog i 
gölar och bland stam marna.
Den människa som tar sig dit kommer betraktas nyfiket 
men sedan bli indragen, avklädd och förtrollad till att 
delta i det passionerade mötet. Är det en man kommer 
han till fredsställas på alla sätt men säden spills i gölen 
och av komman befruktar naturen självt. Likt grodägg 
och senare yngel uppenbarar sig foster i det glödande 
göl vattnet.
De simmar runt där och växer och sväller tills de är 
spädbarn med tjocka lemmar och mjukt hull. Med höga 
skrin dyker skuggfolket ned i gölen, sliter barnen i styc­
ken och äter av dess kött. Vattnet blir genast rött av blod 
och hela skenet i gläntan förändras. Nu ser man skugg­folkets hunger när de kalasar på de knubbiga små krop­
parna tills det inte är något mer än benen kvar.
När dagen gryr tar Ljungvreda åter fram sin flöjt och 
spelar sin melodi som får världarna att åter glida från 
varandra tills nästa gång hennes musik ska ljuda från 
den täta skogsdungen.
Ljungvreda
Ljungvreda är ett skuggväsen som vandrar genom Skugg­
landet och som många gånger tagit sig till Mundana med 
hjälp av sin magiska flöjt. Hon tas emot både i Mån­
skenshovet och Svarta hovet. Hon är en av de skickligaste 
skugg lands vandrarna och kan snabbt förflytta sig och 
föra bud och meddelanden. Hon har studerat människor 
och vet på många sätt hur de tänker även om hon har 
skuggfolkets likgiltighet inför deras liv och lidande. Hon 
är en utmärkt om än farlig guide till Skugglandet som 
känner till många av dess hemligheter.
Hennes viktigaste ägodel är den magiska flöjten. Den 
är täljd av den svartaste eken från Mörkerskogen. Eken 
skrek när hon skar den från en gren. Hon sägs ha fångat 
en virv lande dans i flöjten och sedan stöpt den i blod 
från skugg trollen. Med flöjten kan man skapa portar till 
och från Skugglandet även om det är svårare ju längre 
ifrån Gränslandet man kommer. De som hjälpte henne 
fånga den virvlande dansen krävde dock en tribut och 
med jämna mellanrum ordnar hon en festlighet för dem 
i gölen och i Mundana. Detta är priset för att de skänker 
flöjten kraft med sina danser.
Äventyrsuppslag
Nedan presenteras ett antal äventyrsuppslag i hur man 
kan använda skogsdungen som port till Skugglandet i 
spelet.
Barnet från gölen
En kvinna i trakten hörde en morgon skriket av ett 
späd barn. I skogsdungen som alla undvek fann hon en 
nyfödd som låg på den kyliga marken invid gölarna. Hon 
tog hand om det lilla barnet och försökte fostra det men 
något var väldigt fel. Ibland be  tedde barnet sig som om 
det vore sinnesslött och andra gånger stirrade det på 
henne med en blick som vittnade om århundraden av 
vishet men även förakt.
Vad kvinnan inte känner till är att barnet är skapad på 
säden från en man i trakten som lockades in i trakten 
men gölarna är dess moder. Barnet är inte ”helt” utan 
kluvet mellan Skugglandet och vår värld. Skugg folken 
frossade på dess syskon men av någon anledning 
lämnades barnet kvar. Nu sjunger det ibland sorgset 
tonerna från Ljungvredas flöjtmelodi och blic  ken dras 
alltid till fjärran mot skogsdungen.Den ensliga skogsdungen
Solen går ned, och molnen vandra med vefullt sinne hän över skummande sjö, över susande skogars 
skymning. Ensam ute i öde nejd, mot fuktig klippa lutad, står förtrollad en vandrare, lyss och njuter. 
 –Victarios Radbarga, Ur dikten om Skugglandet

--- Page 7 ---
7
Skugglandet
Kvinnan kom mer be rollpersonerna att ta barnet till 
gölen när skugg folken åter uppenbarar sig. Det som 
kommer ske är en oerhört grotesk scen där skuggfolket 
kommer slita bar net i stycken och äta det och barnet 
kommer skratta och jollra i glädje medan de gör det.
Budbäraren
Ljungvreda håller sin festlighet i gläntan men när den är 
över och de andra skuggväsendena drar sig undan dröjer 
hon sig kvar. Hon söker några dödliga som ska följa 
henne till Skugglandet för ett uppdrag. Detta kanske är 
till Månskenshovet där de får böja knä inför härskarna i 
Ispalatset eller till de farofyllda dimmornas hav för att ta 
del i dess mysterier.
Flöjten
Ljungvredas flöjt har förmågan att öppna portar till 
Skugg landet och ryktet om den spritt sig till de som 
ser sätt att bruka den för en egen vinning. Kanske är 
det fråga om ett sällskap magiker, en lönnmördarkult, 
en excentrisk ädling eller ett annat skuggväsen. Roll per­
sonerna blir hyrda att stjäla flöjten men detta kan visa sig 
svårare än de trott och kanske, om de har otur, blir de 
in dragna i Skugglandet.Glutharianens önskan
En glutharian har hört talas om dungen och ser det 
som platsen för sällsamma njutningar. Han hyr roll­
personerna för att eskortera honom dit, eller bjuder in 
dem till denna festlighet. Han ordnar med en ståtlig fest 
med mat, dryck, slavar och allehanda nöjen och slår upp 
sitt läger runtom gläntan. Det blir allehanda praktiska 
ting rollpersonerna måste stå i när det gäller förberedelse 
och väntan att porten till Skugglandet skulle öppnas. 
Där efter blir det en sällsam syn där skugglandsväsendena 
och glutharianerna möts men kanske har inte de dödliga 
för berett sig på skuggfolkets grymhet.
Till en annan värld
Rollpersonerna eller en spelledarperson vill ta sig till 
Skugglandet. Då detta är långt ifrån en enkel bedrift så 
måste man hitta en väg in. Skogsdungen är en plats som 
omnämns i sagor, sånger och bland rädsla från bönder 
som lever i närheten. Ryktena kan leda rollpersonerna 
dit och när de väl är där kan de försöka smyga sig in 
i Skugg landet innan porten stängs (om de inte blir in­
dragna i dansen) eller sluta ett avtal med Ljungvreda.
Ljungvreda spelar vid gölen och öppnar en port till Skugglandet. 

--- Page 8 ---
8
SkugglandetDe frusna slätterna
De frusna slätterna är en del av Skugglandet som är 
sänkt i evig vinter. Sprakande norrsken breder ut sig över 
himlavalvet och landet är underkastad snö, is och köld. 
Det knakar då och då i självaste urberget som får väldiga 
dån att leta sig upp då isen bryter isär bergssidorna. Här 
och där öppnar isarna upp sig till svarta havsvatten och 
där i djupet simmar väldiga bleka urväsen med många 
ögon och slingrande tentakler och slemmiga fenor. 
Flockar med vildhästar vita som snö lever på slätterna 
och fångas in av rimurerna och tämjs till att bli deras 
riddjur. 
Snöstormar drar in och kan då och då öppna portar 
till Mundana och då främst de nordliga regionerna 
och Veddofolkens riken. Här och där finns ensliga 
bergs massiv, djupa dalgångar, isgångar, dånande vatten­
fall från glaciärerna och frusna skogar. Solen reser sig 
aldrig över horisonten och månskenet, stjärnorna och 
norrskenen är de enda ljuskällorna.
Men när man reser över de frusna slätterna kan man se 
ett blekt sken i fjärran. Där i den yttersta norden reser sig 
ett palats av is mot himlen. Det skimrar likt en spira och 
kastar ett gäckande ensligt ljus mot de mörka skyarna. 
Palatset är ständigt omgärdad av stormvindar, moln av 
yrande snö och evig köld men dessa rör sig långsamt, 
dansande, sömnigt och svepande. Självaste stjärnhimlen 
tycks komma till liv ovan ispalatset och flyter runt likt 
iskristaller på ett midnattssvart hav. Här i detta frusna 
högsäte härskar Månskenshovet och här har rimurerna 
sitt hem. 
Ispalatset
När man kommer in i palatset så finner man ett landskap 
av organiska former; väldiga salar, lika höga som den 
högsta kyrkspira, i blågrön is som skimrar inifrån. Vinden 
blåser genom håligheter och skapar trolska melodier likt 
väldiga vindspel som löper genom hela palatset. Många 
av väggarna är svagt genomskinliga och man kan se skug­
gor och rörelser mot de flackande ljusen. Från cita del lets 
övre våningar är utsikten svindlande och det är nästan 
som att man skulle kunna röra vid stjärnorna.När månen är stor och svullen skiner den rätt genom 
palatset och skapar ett magnifikt skådespel av månljus 
som bryts genom otaliga prismor och isväggar. Själva 
ljuset blir till en skimrande melodi och de som hamnar 
i ljusets väg upplever en sällsam njutning. Det är som att 
bli smekt av otaliga händer, få kyssar över kroppen och 
en varm andedräkt mot sin självaste själ. De dödliga som 
hamnar i palatset och för första gången blir belysta av 
mån skenet faller vanligen ihop i spasmer av eufori och 
de som stannat i citadellet en längre tid blir allt blekare i 
hyn och håret – som om månljuset fräter bort dess färger.
Isveden
En stor skog breder ut sig på de frusna slätterna. Trädens 
kronor är tyngda med is och snö. Stammarna är väldiga 
och mellan dem brukar rimurer dundra fram på sina 
vinter  hingstar i jakt på allehanda bestar. Den väl diga 
lind ormen Marhygga sägs dväljas där och likaså Häx­
mästaren från söder och märgbarnen. Ifrån källor i 
skogens mitt som aldrig fryser kravlar det då och då upp 
slingrande väsen med svarta fjäll som rör sig likt ormar 
mellan trädens stammar. Att föra hem ett sådant till 
citadellet visar på jaktlycka och skicklighet i strid.
Det sägs att i djupet av Isveden finns det en port som 
leder ut till Mundana. Vandrar man genom denna 
kommer man komma ut i den väldiga Mitheraskogen. 
Men det finns också de som menar att denna port även 
leder till andra ställen och kanske till och med andra 
världar och var man hamnar beror helt och hållet på hur 
man vandrar.
Drakarnas dal
En krater i de väldiga isarna sänker sig djupt mot en 
stilla sjö på dess botten. Här brukar den frusna regionens 
drakar samlas för att sova och överlägga sina planer. De 
har isgrottor i de branta sluttningarna och när deras 
sömn är över flyger de rytande mot himlen och till andra 
världar. Men på senaste tid har ingen drake lämnat 
denna plats. De är alltjämt försänkta i sin sömn och 
har nu sovit längre än någon kan minnas. De har frusit 
in i sina grottor och när skuggfolket söker sig dit med 
lyktor av stjärnljus ser de drakarnas väldiga gestalter likt 
skuggor i isen.Månskenshovet
Ve denna tid, ty drakarna somnar en efter en och mörkret sveper in över oss med sin kalla hand. 
De blekna skepnaderna lever nu endast på drömmar och sånger. 
 –Drottning Vintermåne

--- Page 10 ---
10
SkugglandetDe frusna haven
Om man fortsätter förbi Ispalatset och vidare norrut 
kommer man till de frusna haven. Detta är en plats där 
stjärnorna blir allt färre på himlavalvet, norrskenen blek­
nar, och allt som hörs är när det sjunger och knakar i 
den tjocka isen. Ljuset från ispalatset blir likt ett fyrtorn 
i fjärran, det enda man har att navigera efter. Om man 
lämnar även detta bakom sig och fortsätter tycks bara 
intigheten breda ut sig framför en. Inte ens för mågan att 
skugglandsvandra hjälper en.
Till en början är den frusna packisen kantig, vass, spetsig 
och otillgänglig. Här och där öppnar sig vakar till det 
svarta vattnet. Men ju längre bort från ispalatset man 
kommer desto planare blir den. Till slut blir isen inget 
annat än en svart spegel under stjärnhimlen. Luften 
börjar tunnas ut och det blir allt kallare.
De som har färdats längst åt detta håll och åter  kommit 
talar om intigheten, hur själva världen tycks lösas upp. 
Man blir lättare och nästan svävar fram och tyst naden blir 
total. Det finns legender och sagor om att en värld finns 
bortom denna intighet, att det finns de som lyckats ta sig 
över gapet och att det även finns de från den främmande 
världen som tagit sig till Skugglandet. Det är svårt att 
veta om det ligger någon sanning i dessa rykten men 
rimurer på sina vinterhingstar rider allt oftare efter de 
frusna haven och håller vakt mot den svarta intigheten.
Månskenshovet
Månskenshovet har en komplicerad hierarki men ko­
nung Frostsång och drottning Vintermåne har suttit på 
tro nen så länge som man kan minnas. Eviga väsen med 
vitt hår, tunt som spindelnät, och glödande likt månljus 
som når till deras anklar. Kronor fyllda med diamanter 
och smidda i fruset silver. Mantlarna är av hermelin och 
klä derna i silvertråd och regenterna är smyckade med 
tårar och pärlor från de kalla urhaven.
Under dem i hierarkin finns ett stort följe vasaller, tjänare, 
narrar och älskare. Den blå prinsen och hans gemål som 
en gång var mänsklig sägs trakta efter makten, prinsessan 
Vin ter vind är känd för sina fascination vid urhaven och 
konungs brodern Varghjärta lämnar sällan haremet efter 
något han sägs ha sett i Isveden. Rimurernas hertigar, 
grevar och baroner är underkastade Månskenhovet och 
de både fruktar och dyrkar sina regenter. På senaste tiden har det skett en splittring i hovet vilken 
oroar rimurerna och hela det nordliga riket. Konung 
Frost sång har tagit sig en älskare. En underskön man 
som har getts namnet Skymning. Vissa menar att han 
kom vandrade från intigheten bortom de frusna haven, 
andra att han kom från Isvedens djup. Oavsett vad har 
han slagit klorna i Konungen och förfört honom med 
både sin kunskap och sin skönhet. Skymning har fått en 
fram stå ende plats i hovet och lär nu ut danser och sånger 
som är olika någon annan har hört. Melodier som är för­
trol lande och vackra fastän de är falska. Han spelar toner 
på sin silverharpa som inte kan beskrivas på något annat 
sätt än främmande och dessa samt de sagor han berättar 
klamrar sig fast i skuggfolkets huvuden som om det vore 
deras minnen, känslor och längtan.
De upplever sen sationer som de aldrig föreställt sig och 
kan nu känna en passion i sina hjärtan olik någon annan. 
Hans musik sprider sig genom självaste glaciärerna och 
isarna för de att sjunga i hans takt. Vissa menar att det 
är han som fått drakarna att somna, andra att det är han 
som lockar upp fler mörka styggelser från Isveden. De 
som följer och dyrkar honom menar dock att han bär 
på en sanning och att han och Konungen kommer leda 
marschen mot en ny tid och en ny värld. 
Drottning Vintermåne har bannlyst Skymning från 
ispalatset och förbjuder hans sånger och danser men 
Konungen har vägrat lyssna. Splittringen har spritt sig 
till Ri murerna, de som stöttar drottningen eller de som 
under  kastar sig konungen och Skymning och sprider 
danserna och sångerna vidare. Det ryktas även om krig 
och att Svarta hovet kommer rusta sig och i denna tid av 
splittring kommer de leda sina härar genom Skugglandet 
för att spilla Månskenhovets blod.
Drottning Vintermåne har dragit sig undan till sin del 
av Ispalatset och dväljs där med sina systrar och bröder 
och älskarinnor och försöker förstå den förändring som 
sker och motstå de vackra och förvridna sånger som 
Skym ning väver. Är det en av Svarta hovets tjänare som 
för söker utmanövrera dem inför ett kommande krig? Är 
det ett väsen från människornas värld eller bortom? Är 
det en gud som har tagit köttslig form eller en illasinnad 
dröm som fått liv. Hon har sänt ut sina trognaste rimurer 
över Skugglandet och bortom för att lösa denna gåta 
medan hon försöker hålla Skymnings sånger borta från 
sig själv genom lustar och skådespel så att de inte kan slå 
rot i hennes hjärta.

--- Page 11 ---
11
Skugglandet
Dimmornas hav
Dimmornas hav
Merparten av Mundanas människor förknippar Skugg­
landet med vildvuxna skogar och ödsliga berg och dalar, 
men somliga vet att Skugglandet omfattar långt mer än 
så. Visst är det så att man oftast stöter på Gräns landet 
i ur skogar och andra ödemarker med relativt rik växt­
lighet, men mûhadinerna vet att berätta om ”Skym­
ningsöknen”, och veddo har sägner om de mystiska 
”Norr  skens slätterna”. Det finns till och med berättelser 
om hur Gränslandet har uppträtt i nergångna, ödsliga 
delar av Mundanas städer om natten – från Alkarzan 
till Cal nia, Garandor och Domharath. Men några av 
de allra sällsammaste historierna kan av och till höras 
på hamn krogar och i fiskebyar; berättade av väder bitna 
sjö män, ålderstigna fiskargubbar och luttrade marin sol­
dater; berättelser om Dimmornas hav.
Det sägs att Dimmornas hav är Skugglandets mani fes­
tation av den väldiga ödsligheten på världens oceaner, 
hav och sjöar. Man talar om en dimmig, till synes oänd­
lig, ocean ständigt försänkt i nattmörker eller skym nings­
dunkel och belyst endast av månen och främ mande, 
kalla stjärnor. Sjömän berättar om hur havet legat spe gel­
blankt, då deras skepp plötsligt kommit in i vid sträckta 
dimbankar. Snart har skeppet höljts i tjocka vita dim­
slöjor, för att när dimman lättat befinna sig på det märk­
liga, nattliga skugglandshavet.
Somliga havs rese närer berättar historier på ett helt 
motsatt tema; hur deras skepp har råkat ut för våldsamma 
stormar, som has  tigt och oväntat bedarrat helt. Havet 
har då legat näs  tan spe gelblankt runt skeppet, men det 
har inte varit det hav skeppet nyss befann sig på; utan 
en månbelyst, dys  ter ocean med blåsvart vatten; här 
och där beströdd av enorma näckrosor. De allra flesta 
som någonsin siktat Dim mornas hav har dock gjort 
det sedan de kommit in i Skugg landet på andra vägar, 
särskilt via Drömmarnas stad eftersom den ligger vid 
randen av havet. Endast skepp som seglat riktigt långt 
ut på Mundanas hav, bor  tom alla vanliga farleder, verkar 
någonsin förirra sig in i Gräns landet till Dimmornas hav. 
De lärde, som forskar i sådana ting, tror att Dimmornas 
hav är platsen varifrån många sägenomspunna havs­
mon ster härstammar. Andra avfärdar helt detta, och 
påpekar vilka väldiga djup det redan verkar finnas i 
Mun danas hav – tillräckligt gott om utrymme för alle­
handa vid under, resonerar de. Likfullt innehåller många 
av berättelserna från sjöfarare som faktiskt stött på 
Dim mor nas hav beskrivningar av väldiga gestalter som 
skymtat precis under havsytan; och av och till också 
uppen barat sig ovan den i de mest monstruösa skep­
nader. Sjöormar, jättebläckfiskar och allsköns vid under 
tycks frodas i djupen.Geografi
Mycket lite är känt om Dimmornas havs geografi, och 
nästan lika lite finns att berätta, ens hos skuggvarelserna 
själva. Skugglandets landmassa ligger dock alltid åt öster; 
en säker metod att hitta en väg bort från Dimmornas 
hav är således att färdas åt det hållet. För vilsekomna 
sjöfarare från Mundana kan det vara allt annat än en 
lätt uppgift, dock, ty Skugglandets stjärnhimmel är 
olik Mundanas; stjärnbilderna är desamma, men tycks 
omkastade eller rentav spegelvända. På havets östra 
strand ligger Drömmarnas stad, ständigt höljd i dimma. 
Den väldiga spiran på dess högsta torn, Dimmornas 
herres boning, kan dock skymtas över väldiga avstånd på 
havet, trots skymningsdunkel och tjocka. 
Långt, långt söder om Drömmarnas stad finns en väldig 
bergskedja vars flammande toppar spyr ut floder av 
magma längst kusten, och får Dimmornas hav i området 
att sjuda och ånga. Okända drakar kommer ibland 
hit för att mötas i blodig tvekamp, och de grunda, 
bubblande lagunerna är fulla av lösa klippfragment 
och enorma, brända skelett. Väggen mellan Mundanas 
plan är tunn här, och flera vittrade stenportaler tronar 
på bergssidorna; de flesta tycks brustna och glömda, 
men ur en väller kaskader av flammor, och från en 
annan sipprar dimslöjor in från någon okänd plats långt 
fjärran. Halvvägs upp på den största av vulkanerna ligger 
ruinerna av en märklig fästning från världens tidigare 
åldrar, bevakad av eldnymfer och spöken. 
Åt alla andra väderstreck verkar Dimmornas hav 
närmast oändligt. Ju längre bort från Drömmarnas 
stad man seglar, desto mer upphör de vanliga, jordiska 
naturlagarna att fungera, desto vildare, stormigare 
och kallare blir havet, och desto oftare siktar man de 
vidunder som dväljes i det.
Skuggvarelserna själva berättar att allra längst ut i 
havet börjar själva verklighetens gränser att upplösas. 
Där hemsökes vattnen av Väktaren, ett monster ingen 
någonsin återvänt för att berätta om. Vad Väktaren 
egentligen vaktar vet kanske bara gudarna; men ett 
tecken på att man närmar sig dess domäner är att 
norrsken uppträtt på himlen och havet blivit så kallt att 
märkliga isformationer uppträder. Ibland svävar isbergen 
långt ovanför vattenytan. Här och var kan man i dessa 
trakter skymta ålderdomliga skeppsvrak och andra, långt 
mer märkliga, ting, nedfrysta och bevarade för alltid i 
isen.Vid den tjugoåttonde breddgraden, på toppen av en monstervåg, slog något vårt skepp i spillror. Vi kasta -
des ned i en virvlande malström och drogs oundvikligen och obönhörligen mot drunkningsdöden. Plötsligt 
uppenbarade sig legioner av havsfolk med vatten strömmande ur sjögräshår. Över dem tronade Havsdjupens 
moder och vi visste att vi var fiskföda om hon inte kunde blidkas. Fagra sånger är inget som kommer ur en 
gammal pirats saltstänkta lungor och allt vårt guld var redan på väg ned mot hennes mörka domäner, så för 
oss fanns inget att göra utöver att be om nåd.
 –Mwongo Mendax, skrävlande korsar från Karakul

--- Page 12 ---
12
SkugglandetTrädgårdarnas ö
Utöver det som verkar vara Skugglandets huvudsakliga 
landmassa finns en vidsträckt ö i Dimmornas hav. Ingen 
levande människa vet förstås exakt hur stor den är eller 
hur dess kustlinje ser ut men Skuggvarelserna talar om 
den som “Den sjunkna kontinenten”, vilket är notervärt 
då det finns referenser till en dylik i ålderdomliga 
faliska och arkipelagiska skrifter. Nu är ju denna plats 
i Skugglandet knappast sjunken under vågorna, men 
Dimmornas hav omkring den tycks väldigt grunt och 
fullt av märkliga ruiner som då och då sticker upp ovan 
havsytan.
Själva ön i sig är klippig och svårtillgänglig, med branta, 
dramatiska kustlinjer, men sedan dessa väl forcerats 
hamnar man på en underskön, grönskande plats; mer 
som en igenvuxen trädgård än den väldiga urskog 
som annars dominerar Skugglandet. Här blommar 
tusentals märkliga blommor bland fallna kolonner 
och mossbevuxna ruiner, och Dansare kretsar runt 
söndervittrade marmorstatyer medan månljuset strilar 
ned genom lövverket. Denna kontinent är hemvist för 
allsköns anmärkningsvärda varelser och platser, säte för 
det lilla men krigiska Marmorhovet, och en av få platser 
i Skugglandet där Månskenshovets och Det svarta hovets 
makt tycks komma till korta. Det finns faktiskt så pass 
mycket att berätta, att det bättre görs en annan gång – 
den här berättelsen handlar om havet.
Frihamnen
Mitt ute i Dimmornas hav finns en ö i form av en 
hög stenspira, fullständigt översållad med egendomlig 
vegetation och bebyggelse. Bågar och spiror av sten 
sträcker sig mellan öns klippor och vildvuxna korallrev, 
bevuxna av skimrande blommor i purpur och silver. 
Skuggorna ligger djupa bland klipporna, korallerna 
och husen, och tycks ibland glida undan för att blotta 
portvalv som leder rakt till Drömmarnas stad, eller 
annorstädes i världen. Endast skuggvarelser tycks kunna 
navigera i frihamnen utan att gå vilse i den labyrintiska 
strukturen, men skepp från Mundana angör ändå ibland 
denna hamn, sedan de förirrat sig bort från de solbelysta 
haven och in i Skugglandets dimma. 
Frihamnen har ett rykte om sig bland Mundanas 
sjöfarare, som en plats där drömmar besannas, där man 
hittar guldskatter liggande i gathörn, där segel repareras 
av sig själva, där vin och frukter finns i överflöd och 
där undersköna havsnymfer lockar med nöjen bortom 
fantasins gränser. Vad som inte lika ofta berättas är 
att även mardrömmar besannas här; att guldet i ens 
händer kan förvittra till sand, skeppet förhäxas, vinet 
visar sig vara blod, och havsnymferna ta livet eller själen 
i betalning för de som tagit emot deras gåvor. Ibland 
återvänder sjöfarare till Mundana från Frihamnen, 
lyckliga och rika och fulla av nya drömmar, men lika 
ofta återvänder de galna och utblottade, på ett sargat 
och fallfärdigt skepp. Ibland återvänder de inte alls, och 
deras bleknande gestalter irrar fortfarande omkring, vilse 
i Frihamnens dunkla gränder. Tempelpyramidens ö
Någon annanstans, ofta en bit åt norr, finns en 
liten klippö där resterna av ett väldigt palatskomplex 
tronar. I dess mitt finns en vittrad, olycksbådande 
trappstegspyramid som alltid bevakas av Det svarta 
hovet. Dess siklar brukar ofta ses också på andra platser 
på ön, och de flesta andra skuggvarelser håller sig borta 
från den av ren försiktighet.
Öns marker utanför palatskomplexet är vindpinade och 
bebodda av ett oräkneligt antal häckande fåglar. Särskilt 
fiskmåsarna är väldigt pratsamma, och bär skvaller från 
Mundanas och Skugglandets alla hörn, men är väldigt 
förtegna om själva ön de bor på och dess mysterier.
Runtomkring ön ligger hundratals skepp på grund på 
sandbankar och klippor i havet; somliga fartyg har av 
vågorna kastats upp på öns stränder eller krossats till 
fragment mot dess klippsidor. Det är en imponerade 
syn, då många av skeppen är väldigt väl bevarade; otaliga 
trasiga segel vajar fortfarande mot skymningshimlen. 
Jämfört med de skepp som kan ses bland isen i Väktarens 
land uppvisar dessa fartyg ett förvånansvärt enhetligt 
utseende – det sägs att de är resterna av ett sagolikt 
stort sjöslag som stod en gång mellan två mäktiga rikens 
flottor. Av någon anledning dyker fartyg från Mundana 
oftare upp i dimmorna på denna plats än någon annan 
stans på Skugglandshavet.
De yttersta haven
Någonstans bland de spöklika isformationerna i utkanten 
av Dimmornas hav finns ett område där sjöfarare går 
säkra för Väktaren. Här är världen för evigt sänkt i en 
norrskensbelyst arktisk natt, kylan är mördande och 
packisen fara nog för fartyg. Genom dimmorna kan man 
redan långt innan packisen se ett fyrtorn brinna långt, 
långt i fjärran. Ismassorna är föränderliga och kaotiska 
men det är möjligt att finna en väg igenom. Gör man 
det kommer man omsider till en liten ö bland isen, där 
havets dimmor lättar. På den annars ödsliga ön höjer 
sig ett fyrtorn ensamt mot natthimlen, kastande ett 
föränderligt ljus, ömsom blekt och ömsom skarpt, över 
omgivningarna
Utöver Fyrtornet rymmer ön bara vindpinat gräs, lavar 
och en ring av meterhöga monoliter i svart sten som 
löper runt fyren i en perfekt cirkel. Enstaka isbjörnar, 
snötigrar och draken Gim’naud kan ibland skymtas här, 
men annars bebos platsen bara av en ensam kvinna, 
fyrtornets väktare. Hon har makten att stoppa vem som 
helst som försöker bege sig vidare från denna plats, men 
också kraften att låta en passera. Bortom Fyrtornet slutar 
världen, och Skugglandet blir ett med Andeplanet. Allt 
annat än de högsta av väsen blir förmodligen galna eller 
värre på denna plats; för här visar irrbloss stöpta ur den 
Himmelska elden vägen till Drömmarnas ursprung, och 
här om någonstans kan man få svar på livets alla gåtor.
Våggudinnorna Makea och Namake hade också en halvbror, Kamo, av betydligt mer dunkel natur, då hans mor var 
Havsdjupens moder. Tillsammans frambringade de tre syskonen melusinerna, men Kamo bevistade även människornas 
värld, och avlade barn med arkipelagiska furstinnor. Det är därför somliga barn av börd i Arkipelagen än idag föds 
med simhud och märkliga fläckar, och med en sällsam dragning till, och makt över, havet.
 –utdrag ur ” Quinto expeditionis in insulas explicatione Janus Widerfarnes” av Coluimne de Varney

--- Page 14 ---
14
SkugglandetPärlemorhovets väsen
Havsdjupens moder
Ett av Skugglandens mäktigaste väsen är Havsdjupens 
moder, Pärlemorhovets härskarinna, som håller hov 
i väldiga grottsalar under havets botten. Ytterligt få av 
de skugg varelser människor normalt kommer i kontakt 
med har skådat hennes rike, och Pärlemorhovets do­
mäner är höljda i mystik även med Skugglandets mått 
mätt. Därmed inte sagt att Havsdjupens moder inte har 
mak ten att bevilja även landlevande varelser tillträde och 
för måga att överleva i hennes dränkta rike, men det är 
något hon sällan finner fog att göra.
En del mystiker placerar Havsdjupens moder i en tre­
enig het med gudarna Honoyeta, havsdjupens herre i 
män nis kornas värld, och Navare, som rår över vågor och 
ström mar. Andra identifierar henne med Gorzarzyna, 
en uråld rig arkipelagisk gudom. Om detta innebär att 
Havs djupens moder själv är en gudinna tycks ingen rik­
tigt veta. Av oklara skäl drog hon sig för tidsåldrar sedan 
till baka till mörkret och drömmarna, där hon kom att rå 
över Skugglandets speglingar av havsvidderna, våg orna 
och djupen. Hon stöpte sin skepnad i vulkaneld och 
skugga och ruvade i det fördolda, drottning över ocean­
ernas ödslighet och urkraft. 
Havsdjupens moder är olik andra skugglandsfurstar i det 
att hon anser sig ha ett specifikt syfte i världen, och ständigt 
efter  strävar att hålla Mundanas banala civilisation borta 
så att haven kan förbli vilda och sagolika. Hon må vara 
sprun gen ur oceaner och vulkaner och oberäknelig som 
vågor och flammor, men i allt hon gör tycks hon på något 
vis efter  sträva att uppfylla detta sitt syfte, utan miss kund 
och tvivel. Måhända är Havsdjupens moder trots detta 
inte helt neutral – det berättas att hon en gång älskade 
Dimm ornas herre, den gåtfulle härskaren i Drömm arnas 
stad, och Pärlemorhovets väsen har ibland ställt sig på 
hans sida.
Menader
Menaderna är de av Havsdjupens moders tjänare som 
männ iskor oftast kommer i kontakt med. De tycks 
uppta en pos ition i Pärlemorhovets hierarki liknande 
den rim urer och stagraner har i andra skugg lands hov; 
som ledare, språkrör och alla slags äd  lingar. De är mycket 
människo  lika, för mångas ögon betagande vackra, men 
samtidigt på något subtilt sätt obehagligt annor lunda. De 
har grönt, grönblått eller blont hår, och blekvit eller grön­
aktig hud med en antydan till manetlik genom skin lighet 
och svamp ighet. Deras ögon är stora, mandel formade 
och mycket mörka, och halsen försedd med gälar.
Somliga in di vi der sägs ha haft fenor eller klor istället för 
händer och fötter, men de individer skugglands resenärer 
kan stöta på i Dimmornas stad och runt Fristaden tycks 
alltid ha mänsk liga extremiteter. Många menader är ut­
märkta hant verkare, som av snäckskal, pärlemor, val ben, 
narvals    tänder och annat kan framställa de mest fan tas­
tiska ting.Nere i haven sägs menaderna bebo fan tas tiska städer på 
havs botten, men besökare och fångar hos Pär le mor hovet 
i djupen har bara fått beskåda oregel bundna grottor med 
enkel utsmyckning och knapp möblering.
Morgider
Morgider är kraftiga humanoider, med en oregelbunden 
blandning av drag som för tanken till hajar, rockor 
och skaldjur, och kan se mycket skrämmande ut. De 
är väktare och soldater i Pärlemorhovets hierarki, och 
de mest sannolika av Pärlemorhovets utsända att stöta 
på land, ofta ledda av menader. I människornas värld 
syns de dock sällan till, oftast tycks de bara vistas där 
på specifika uppdrag. Själva är morgiderna inte särskilt 
kom munikativa, men deras varierade utseenden ten­
derar, som alltid i Skugglandet, att säga något om deras 
individuella personlighet. I regel är de dock relativt ini­
tiativ lösa utan en stark ledare, men under en fast hand 
är de dis cip li nerade och hörsammar befallningar utan 
minsta tvekan. 
Det finns uråldriga väsen som säger sig minnas tiden då 
morgiderna kallades volturer och var Pärlemorhovets 
furstar och ädlingar, innan de hamnade i onåd hos sin 
nyckfulla härskarinna och degenererades till de simpla 
bestar de är idag. Ingen vet om spillror av volturerna lever 
kvar, undangömda någonstans, eller om det ens finns 
en gnista av deras forna storhet bakom morgidernas 
glasartade blickar.
Snäckor
Snäckskal som sköljs upp på stränder i Skugglandet 
bebos ofta av hemlighetsfulla, ålderdomliga väsen. Det 
berättas att somliga av dem är så gamla att de har minnen 
från tiden då Skugglandet formades. Snäckorna är en­
stör ingar och vill helst lämnas i fred med sitt oändliga 
grubb lande, men om man lägger örat mot ett snäckskal 
och lyssnar riktigt noga kan man ibland höra dem sjunga 
gamla och sorgsna sånger från kalla hav.
Bestar
Pärlemorhovets bestar varierar enormt i utseende och 
lynne, men har det gemensamt att de alla är jättelika och 
dväl jes djupt ner i mörkret under hav och sjöar. Somliga 
kan tala, andra är tysta som graven, somliga är vredsinta 
och oförlåtande, andra visa och fridsamma, men alla är 
de i någon mån fysiska manifestationer av havens väl dig­
het, uråldrighet och makt.
Det har sagts att vissa av dem går sin egen väg snarare 
än att följa Havsdjupens mo der, vilket sannerligen 
är egendomligt eftersom hierar  kier tenderar att vara 
absoluta i Skugglandet. Kan ske har Pärlemorhovets 
bestar ett starkare band till män nis kor nas värld än andra 
skuggvarelser?Prisa Daak för havet, men håll dig på land!
 –Ignavus Muareni, vidskeplig fiskmånglare 

--- Page 15 ---
15
Skugglandet
Sirener
Sirenerna lever långt från Pärlemorhovets salar, i 
exil i dunkla Gränsland och bland kustklipporna på 
Tempelpyramidens ö. Ibland påträffar olycksaliga 
sjöfarare dem i människornas värld, där de av 
Havsdjupens moder bundits att evigt vakta glömda 
hemligheter och skatter. De uppenbarar sig på håll som 
vackra, väna gestalter, men när tjockan lättar framträder 
deras sanna skepnader, förvridna och utmärglade, med 
gröngrå hud och fruktansvärda klor och huggtänder.
De sägs kunna spärra upp sina käkar tillräckligt 
för att sluka en sjö farares huvud i en enda tugga. 
Deras fruktansvärda rykte till trots har sirenerna 
inga svårigheter att stilla sin blod törst; de kan nynna 
undersköna klagosånger som bär långt över böljorna och låter dem projicera en skugga av sig själva in i åhörarnas 
drömmar, där de kan jaga sitt byte genom mardröm och 
vansinne tills själens barriärer rämnar och hon själv 
förvandlas till en siren.
Havsdjupens moder tycks avsky sirenerna, och använder 
dem som sina verktyg utan ett spår av omtanke. Det sägs 
att de en gång var menader som i en forntida kataklysm 
förvreds av kontakt med Akervidderna, ett avlägset 
existensplan i drömmarnas framtid. De är dömda för all 
tid, och deras illvilja blandad med sorg och plåga.
Varelserna här i djupen vet inte vad en storm är; havet är himlen för dem, och det sträcker sig uppåt i oändligheten, 
där de enda ljusen högt ovan är de glittrande stimmen av levande, jagande stjärnor. Dödliga män som sjunker ned 
hit, de glömmer med tiden att deras värld en gång var en luftig, tyngdlös, förlåtande plats.


--- Page 16 ---
16
SkugglandetSjöfåglar
Havsdjupens moder sätter ibland sitt märke på fiskmåsar 
och andra sjöfåglar, i form av en liten röd fläck under 
ögat. Fläcken ger fåglarna talets och förutskickelsens gåva, 
och deras vingar bär dem sedan åstad till främmande 
ständer där de lyssnar och iakttar, sprider rykten och 
bär bud, och av och till återvänder till Havsdjupens 
moder för att viska i hennes öron vad de har hört och 
sett. Sjömän världen över känner till dessa fåglar från 
skrönor och myter, och håller sig undan dem; att skada 
dem är fullkomligt tabu, men bara att sikta dem är ett 
dåligt omen. Inte sällan förebådar deras uppenbarelse 
nämligen något stort och farligt som är på väg att ske, 
värdigt intresset hos Havsdjupens moder. Men det 
händer även att kustlevare och sjöfarare, när nöden är 
stor och hoppet tycks ute, kastar sig inför rödfläckiga 
fåglar och vädjar om undsättning och hjälp. Ofta bemöts 
de av likgiltighet och tystnad – kanske var det bara en 
vanlig fågel? Men ibland, måhända, svarar fågeln med 
en mänsklig stämma, och bär deras bön med sig till 
Skugglandshavets djup.
Vanligt folk
Folk både från Skugglandet och människornas värld har 
vid tillfälle tagits upp i Pärlemorhovet. Många är trälar 
man har bytt till sig, men en del är individer som förirrat 
sig ner i djupen. Somliga är drunkande, och rör sig 
glåmiga och stela längst stränderna av Dimmornas hav, 
medan andra är friska som nötkärnor nere i havsdjupen 
oavsett om de från början kunde andas under vatten eller 
ej – sådant är inte så viktigt i Skugglandet. Coomaror 
och melusiner är tämligen vanligt förekommande, men 
det rör sig oftast om ensamma individer som vilset irrar 
runt, drabbade av glömskan. En del sjömän har villigt gett 
up sina liv åt Havsdjupens moder för att räddas undan 
drunkningsdöden, och tjänar som trälar och hejdukar 
i Pärlemorhovets städer. Det finns också berättelser om 
hela fiskebyar, till och med hamnstäder, i människornas 
värld som svurit sig åt guden Honoyeta och långsamt 
utvecklat mer och mer ambifiska drag. Till sist, sägs 
det, har de tagit hela byn med sig ner i vågorna, och 
försvunnit spårlöst från världen. Men om de hamnade i 
Honoyetas förlovade rike eller hos Havsdjupens moder i 
Skugglandet förtäljer inte historien.
Halkyoner
Till skillnad från melusinerna, som har en nära nog 
vänskaplig relation med en del bestar i djupen, tycks 
coomarorna i hög grad frukta Skugglandet. Legenderna 
berättar att deras gud Skghalldhurmud var avkomma åt 
Havsdjupens moder, som i gåva gav Skghalldhurmud 
och dess folk makten att kontrollera halkyonerna. Men 
Skghalldhurmud förrådde sin moder, och flydde med 
sina trogna undan hennes vrede, till Mundanas hav. Men 
ännu händer det med jämna mellanrum att halkyonerna 
samlas i stora stim och ger sig iväg rakt ut mot djupaste 
och mörkaste vatten för att helt försvinna för en tid. 
Inte ens coomarornas främsta tämjare kan hindra någon 
av dem från att ge sig av annat än genom fysiskt våld. 
Halkyonerna har dock alltid kommit tillbaka omsider. 
Vart de försvinner är omtvistat, men det sägs att modern 
i djupet kallar hem de sina då och då.Nimrod av Kao
En legend bland sjöfarare gäller den fruktansvärde 
Nimrod av Kao. Han var en gång en av de mäktiga 
tarasharerna, ebhronitiska krigsherrar som härjade 
österlandet och Stora arkipelagen för årtusenden sedan, 
och gick obarmhärtigt fram i sin strävan att utplåna den 
allians av arkipelagbor och melusiner som samlats mot 
Ebhrons invasion. Men Nimrod mötte sitt öde i krigets 
slutskede, och till straff för hans illdåd gav melusinerna 
hans själ åt Havsdjupens moder. I hennes ledband har 
han gått sedan dess, varken levande eller död, bunden 
till sitt förhäxade skepp, Talamdus skymning, och dess 
besättning av bleknande spöken. 
I Skugglandet ter de sig alla som män av kött och 
blod, om än bleka och glåmiga, medan de i Mundanas 
magiflöden förfallit till den grad att de nästan är osynliga, 
och nätt och jämt kan anas som diffusa skepnader under 
sina rostiga, arkaiska rustningar. Nimrod tjänar under 
Havsdjupens moder likt en mäktig jägare och hämnare, 
som med sitt tysta och snabba spökskepp jagar ikapp 
utvalda fiender och missdådare och nedgör dem. Det 
händer att Nimrod och hans krigare gör strandhugg i 
jakt på något eller någon, men legenderna hävdar att de 
inte kan röra sig mer än sju mil från havet, och aldrig 
vara i land i mer än sju dagar. Det berättas även att Nim­
rod besitter en artefakt i form av en stor pärla, som låter 
honom segla fram och tillbaka mellan Mundana och 
Dim mornas hav.
Korallvävaren
Långt under havet lever Korallvävaren, en uråldrig hant­
ver kare som sägs vara äldre än oceanerna själva, och 
vandrade på djuphavsslätterna innan de täcktes av vat ten 
och solen fortfarande sken på dem. Korallvävaren tycks 
inte lyda under havsdjupens moder och är bara vagt knu­
ten till Pärlemorhovet, men tillhandahåller tidvis sina 
tjänster till dem, och även de mäktigaste talar om honom 
med vördnad. Han håller inga egna domäner utöver sin 
verk stad och håller sig inte med några tjänare utöver de 
få lyckligt lottade han ibland accepterar som lärjungar en 
tid. Utöver att arbeta ostört tycks han inte ha några ambi­
tioner och skugglandshoven har sedan länge gett upp att 
försöka locka honom till sig. De uppvaktar honom fort­
farande då och då, i hopp om anlita hans tjänster, då han 
är en legendarisk artefaktbyggare som i sin ässja format 
några av Skugglandets främsta klenoder. 
Medan coomarorna och melusinerna otvivelaktigt 
är varelser av denna världs skapnad måste vi 
beakta den skenbara likheten med de jämförelsevis 
mer människolika väsen som kallas menader. Det 
ligger nära till hands, att som Zoares föreslog på sin 
tid, förmoda att menaderna är en korsning mellan 
melusiner och människor, då vi tror oss veta från 
Tarasharkrigets krönikor att melusinen Thelesso och 
mannen Mandagor alstrade livsduglig avkomma. 
Icke destro mindre tyder menadernas egendomliga 
magi och sporadiska uppdykanden i mina ögon 
på att de inte alls är barn av Mundana, utan hör 
hemma i Skuggornas riken.
 –Gilani, mûhadinsk lärd

--- Page 17 ---
17
Skugglandet
Pärlemorhovets artefakter
Nimrods pärla
Det sägs att Korallvävaren fordom skapade sju artefakter 
av denna typ, men endast två är kända med säkerhet: 
en finns hos sin skapare under havet, den andra tillhör 
Nimrod av Kao. Nimrods pärla är stor som ett barns 
knutna näve, och glimmar med en märklig blå ton, så 
blank att man kan spegla sig i den. En gång var sjunde 
dag kan pärlan aktiveras med en droppe blod, och 
öppnar då en port till eller från Skugglandet, stor nog 
för även en karack att segla igenom. Tupilaq
Den legendariske schamanen Shuganan av veddofolket 
skapade dessa fetischer, föreställandes monstruösa små 
gestalter karvade i valben och smyckade med hår och 
skelett från döda barn. En tupilaq har ett mäktigt band 
till Skugglandet, och binder inte bara själen hos mons­
tret den avbildar, utan en del av dess livsessens. Genom 
sär skilda riter kan man ge liv åt artefakten, som sedan 
placeras i ett vattendrag, där den blir till ett fasansfullt 
mons  ter som hänsynslöst utför det uppdrag schamanen 
ålagt den, och försvinner sedan ned i havsdjupen för 
alltid. Det tros finnas trettio tupilaq i världen; Shuganans 
lärljungar har försökt skapa flera, men de flesta har 
misslyckats, och några av dem blev uppätna av monstren 
de försökte binda. En misstänkt tupilaq förvaras i museet 
i Ciremelo. Den påträffades ursprungligen i magen på 
en död jättebest som strandat på ön Varney.
Svärd Bruk 1H 2H Hugg Kross Stick Egenskaper Pris
Korallsvärd Ovanlig* 2T6 1T6 G+3T6 G+1 G+2T6 Måttande 1, Vådlig –
Tandsvärd Ovanlig* 2T6 1T6 G+2T6 G+3  – Bräcklig, Sargande, Vådlig –
Koraller
Menader och andra betydelsefulla individer från Pärle­
mor hovet bär ofta sällsamma föremål av korall. De tycks 
inte var snidade eller aktivt formade så mycket som att 
koral len har förmåtts att växa till den form som behövts, 
hur osanno lik den än må te sig. Utöver smycken och en­
staka bruksföremål förekommer vapen, svärd med omöj­
ligt tunna klingor av rakknivsvass stenartad korall som 
trots sitt sköra utseende är hårda som stål i sina ägares 
hän der. En tjuv eller plundrare bli dock snabbt varse att 
i orätta händer avtar denna effekt och klingorna blir för 
ömtåliga för att användas utan att splittras.Tandsvärd
Pärlemorhovets krigare bär ofta svärd gjorda av käkben 
från diverse havsvidunder där tänderna sitter kvar som 
en sågtandad egg. Mot en orustad motståndare kan de 
riva upp förödande sår och är även effektiva vapen under 
vattnet där mer traditionella huggvapen är svåranvända. 
Det förekommer att sådana ges i gåvor, och lägre former 
av hajtandssvärd har spritt sig till isolerade mänskliga 
kulturer. Gåtmästaren
I en sjunken stad bortom Marmorhovets ö ruvar Gåt­
mästaren, en mäktig djuphavsbest som ruvat och vakat 
över denna plats så länge ens snäckorna kan min nas, 
och endast i undantagsfall hörsammar Havs djupens 
moders åkallan. Gåtmästaren vet mer än någon annan 
om Mundanas hav och deras svunna hemligheter, och 
blir ibland därför uppvaktad av sådana som dristar sig 
att segla till världarnas avlägsna platser eller gräva upp 
arte fakter som hade gjort sig bäst glömda. Dessa måste 
ta sig till en enslig klippa ute i havet på det som en gång 
var den nu sjukna stadens högsta punkt och därifrån för­
söka påkalla Gåtmästarens uppmärksamhet. Om dessa besökare lyckas väcka avgrundsbesten kan de 
delges den information de önskat sig, om än kryptiskt, 
och kanske rentav lite mer än de bad om under för ut­
sättning att de uppfyller dess krav. Gåtmästaren kräver 
att besökarna ställer en gåta som den finner intressant 
och tanke väckande, oavsett om den kan lösa den eller 
inte. Om de presenterar allt för enkla eller ologiska gåtor 
blir havsmonstret vredgad och drar ned dem i djupen. 
Samma öde har mött besökare Gåtmästaren helt enkelt 
ogil lade, men vidundret brukar ge sina blivande offer en 
chans att argumentera för sina liv. Då Gåtmästaren emel­
lertid är notoriskt bitter och folkfientlig är det i huvud­
sak dårar och desperata som söker dess råd. 
Jag räds ej vind, ej vågor, ej vilda tiraker eller 
cirefalier med svarta segel, men om Dimmornas 
hav har jag inget att säga.
 –Lanfair, Draken från Intouk

--- Page 18 ---
18Menad
Även känd som : Havsnymf, Okeanid, Marbendlar, Djupets sändebud.
Menader talar en rik flora av människospråk med lätt brytning, 
och kan kommunicera intuitivt med alla vattenlevande varelser i 
Mundana, oavsett hur primitiva och främmande. De är de mest 
synliga ambassadörerna för Pärlemorhovet och färdas ibland 
utanför dess gränser på diverse uppdrag eller av ren nyfikenhet. 
Vanligtvis de bär ett korallsvärd, en sköld gjord av skalet från en 
jättesnäcka och ett glittrande fjällpansar.
Amfibie : Kan leva och kommunicera helt obehindrat både i 
vatten och på land. Under vatten kan de använda sitt värde i 
Simma istället för Förflyttning.
Mareld : Menaders närvaro får vatten att skimra med ett svagt 
turkost sken. Alla slag för att Fiska eller Åkalla djuphavsbest 
inom detta sken får +1T6. Menaden kan med sin magi förstärka 
ljusskenet till nivån att det går att alstra fototropi ur, och utgör en 
Skugglandsport av tionde magnituden. 
Nattsyn : Menader har god nattsyn och kan se bra i ljussvaga 
förhållanden. Är det totalt mörker ser de dock ingenting. Detta 
avhjälper de dock i regel med sin mareld
Havsmoderns härold : Menader kan med sin färdighet i Trolldom 
försöka ta kontroll över elementarer och vattenandar som andra 
har frammanat, men måste då övervinna deras rang.
Avtrubbning : Utsatthet 0, Våld +10, Övernaturligt +15.
Skadetabell : Folkslag.
Färdigheter (5T6) : Högtravande ton, Ledarskap, Lojalitet, 
Simma, Vara mystisk.
Färdigheter (4T6) : Charm, Havskunskap, Hovliv, Legender & 
myter, Nattsyn, Sång & musik.
Färdigheter (3T6+2) : Förnimma, Speja, Smyga, 
Snäckskalshantverk, Trolldom, Åkalla djuphavsbest.
Vapen Träffa Typ Skada Egenskaper
Korallsvärd 4T6+2 Hugg 6T6+1 Måttande 1, Vådlig
Slagsmål 4T6+2 Kross 3T6+1 Begränsad, Obeväpnad, 
Snabb
Försvar Närstrid Avstånd Egenskaper
Undvika 4T6 4T6
Snäckskalssköld 5T6 5T6 Skydd +4, Bräcklig
Skydd Hugg Kross Stick Grund
Fiskfjällsharnesk † 12 15 13 3
Förflyttning 4T6+1
Intryck 4T6+2
Kroppsbyggnad 3T6+2
Reaktion 4T6+2
Självkontroll 3T6+3
Vaksamhet 4T6Livskraft 3T6+3
Grundutmattning 0
Grundrustning 3
Grundskada 3T6+1
† Täcker endast Torso.Morgid
Även känd som : Taniwha, Akheilos, Aka-lenonga, Havsmörkrets legionär.
Morgiderna sänds ofta ut på expeditioner och uppdrag i 
omvärlden, vanligtvis i små grupper ledda av en eller ett par 
menader. Morgider kan tala merman, havsvarelsernas språk,, 
men är väldigt korthuggna när det kommer till mänskliga 
tungomål.
I strid är de brutala och visar ingen nåd och när de vädrar blod 
kan de falla in i ett bärsärkstillstånd även deras herrar kan ha 
svårt att rycka dem ur. De är i regel beväpnade med brutala 
tandsvärd eller långa spjut av narvalshorn.
Amfibie : Kan leva och kommunicera helt obehindrat både i 
vatten och på land. Under vatten kan de använda sitt värde i 
Simma istället för Förflyttning. 
Blodtörst : En morgid som befinner sig i närstrid och känner 
lukten av blod måste lyckas med ett normalt slag för Självkontroll 
eller hamna i ett bärsärkstillstånd. Så länge detta tillstånd varar 
gör morgiden endast kraftfulla anfall, försvarar sig enbart med 
kontring och ignorerar avdrag på upp till 1T6 för smärta. 
Tillståndet vara tills alla fiender är utslagna eller döda eller till 
att den får en direkt order av en överordnad och lyckas med ett 
normalt slag för Självkontroll.
Ekohörsel : Morgider har ekohörsel och påverkas inte nämnvärt 
av ljusförhållanden eller dålig sikt.
Tjurhajrusning [2 Övertag] : Motståndaren kastas iväg ett 
avstånd.
Avtrubbning : Utsatthet +10, Våld +20, Övernaturligt +0.
Skadetabell : Folkslag.
Färdigheter (5T6) : Simma, Lukta blod, Injaga fruktan, Strandhugg.
Färdigheter (4T6+2) : Stå på vakt, Gömma, Vapendrill, Råstyrka.
Färdigheter (3T6+2) : Jaga fiskar, Spåra, Ekohörsel.
Vapen Träffa Typ Skada Egenskaper
Stångning 4T6+2 Kross 5T6 Obeväpnad, Tjur  haj rus ning
Slagsmål 4T6+2 Kross 4T6 Begränsad, Obeväpnad, Snabb
Välj minst två av följande fem:
Narvalsspjut 5T6 Stick 6T6 Bräcklig, Räckvidd 2
Tandsvärd 5T6 Hugg 6T6 Bräcklig, Sargande, Vådlig
Stor krabbklo 4T6+2 Hugg 5T6+2 Brutal, Måttande 1, Precis 1
Hajbett 4T6+2 Hugg 6T6+2 Otymplig, Sargande
Svanssting 4T6+2 Stick 4T6+2 Gift: Nervgift †, Snabb
Försvar Närstrid Avstånd
Undvika 4T6 4T6
Skydd Hugg Kross Stick Grund
Tjock hud 10 10 10 7
Förflyttning 3T6+3
Intryck 2T6+2
Kroppsbyggnad 5T6+2
Reaktion 4T6+2
Självkontroll 3T6
Vaksamhet 2T6+3Livskraft 4T6+2
Grundutmattning 0
Grundrustning 7
Grundskada 4T6
† Om träffen går igenom huden, se sida 257 i Grundboken.Blickar vi uppåt av längtan till stjärnorna, eller för 
att slippa blicka ned i djupen?
 –Ulug Stjärnskådaren, tirakisk astronom i Jaccumta

--- Page 19 ---
19Siren
Även känd som : Havsmara, Siyokoy, Rusalka, Drömsångare.
Sirener syns sällan i Mundana, men sägs hemsöka avlägsna 
rev och öar. De uppträder alltid i grupp, dolda i sin chimär 
av skönhet, och ter sig väna, intelligenta och charmerande. 
Helst kommunicerar de på merman, men kan tala somliga 
människospråk och väva magiska symboler med drakrunor. När 
chimären rämnar visar de sina sanna gestalter, och släpper lös sin 
okuvliga blodtörst och grymhet.
Färdigheter (5T6+3) : Simma, Förtära kött, Mörkersyn.
Färdigheter (5T6) : Injaga fruktan, Drömsång, Smyga †.
Färdigheter (4T6) : Andeförnimmelse, Dräggla blod, Dupera, 
Ekohörsel, Förvränga, Havskunskap, Klättra, Ockultism.
Chimär : Sirener kan väva illusioner av drömmagi, som de ofta 
använder för att anta gestalten av undersköna, nakna varelser 
av valfritt människoliknande folk (oftast kvinnliga menader). 
Enskilda individer kan genomskåda chimären, men eftersom 
den får kraft av mäktig drömmagi har sirenerna +2T6 på sina slag 
för Dupera så länge den är aktiv. Ett normalt slag för Förnimma 
kan känna av att något är fel, och ett mycket svårt slag identifierar 
det som oneirotropi. I sin chimärform har Sirenen Intryck 7T6.
Drömprojektion : En siren kan tränga in i varelsers drömmar 
genom att med Andeförnimmelse identifiera en sovande individ 
som tidigare varit påverkad av hennes Drömsång. Hon kan då 
angripa denna på andeplanet med sitt värde i Drömsång mot 
offrets Självkontroll. Vid ett eller två övertag drabbas offret av 
kraftiga mardrömmar, men sirenen lyckas inte få fäste i hennes 
drömvärld, och trängs snart ut. Offrets Välmående sänks med 2. 
Vid tre övertag har sirenen framgångsrikt infekterat offret, och 
om den drabbade inte får hjälp av en schaman eller drömvandrare 
kommer hon sakta men säkert brytas ned av sirenens terror, 
tills hon själv förvrids och blir till en siren. Detta sker genom 
att sirenen en gång per natt angriper offrets Självkontroll med 
Injaga fruktan; för varje övertag sänks offrets Välmående med 
ett. Om offret vinner kan sänkt Välmående återhämtas med 1 
per övertag, men sirenen kan inte drivas ut med så enkla medel, 
och angreppen kommer fortsätta. När Välmående når 0, med 
alla negativa effekter det medför, börjar offret istället ta 1T6 
poäng Påfrestningsskada för varje övertag sirenen får. Denna 
skada kan bara återhämtas om drömprojektionen fördrivs, och 
när offret slutligen misslyckas med sitt dödsslag återuppstår hon 
snart som en siren. En nyskapad siren är galen av hunger och 
ångest och angriper och förtär allt i sin väg innan hon flyr till 
Skugglandshavet för att sälla sig till den siren som skapade henne. 
Varelser av rang 20 eller mer är immuna mot Drömprojektion. 
Rovflock : Sirener koordinerar sina attacker med hjälp av sina 
övernaturliga sinnen, och får därför alltid +1T6+2 bonus vid 
numerärt överläge, istället för +1T6.
Sirensång : Sireners trollbindande drömsånger bär över väldiga 
avstånd på haven. Alla besjälade varelser som hör sången blir 
mer eller mindre besatta av den och måste söka sig till dess källa. 
Det går att motstå denna besatthet men om man gör det drabbas 
man av en övernaturlig Nedbrytning vars intensitet slås fram 
med sirenens Drömsång.
Utomvärldslig fasa : En sirens sanna gestalt orsakar övernaturlig 
skräck med intensitet 40.
Överjordiska sinnen : Sirener har ekohörsel och mörkersyn, och 
påverkas inte överhuvudtaget av ljusförhållanden eller dålig sikt.Närstrid Träffa Typ Skada Egenskaper
Bett 4T6 Hugg 5T6 Sargande
Klor 4T6 Hugg 4T6+1 Sargande, Snabb
Försvar Närstrid Avstånd
Undvika 5T6 † 5T6 †
Skydd Hugg Kross Stick Grund
Segt kött 10 13 18 1
Förflyttning 6T6+3 †
Intryck 3T6
Kroppsbyggnad 2T6+3
Reaktion 4T6+2
Självkontroll 4T6+3
Vaksamhet 5T6+2
Livskraft 3T6+3
Återhämtning 5
Grundrustning 1
Grundskada 3T6Skada Utm. Vänd.
1– 4 +1 –
5– 9 +1 –
10– 14 +2 1T10
15– 19 +3 1T10+1
20– 24 +4 1T10+2
25– 29 +5 1T10+3
30– 34 +6 1T10+4
35– 39 +7 1T10+5
40– 44 +8 1T10+6
(+5) (+1 ) (+1)
† Gäller under vatten. På land gäller Smyga 4T6, Undvika 4T6 och 
Förflyttning 2T6+2.
Vändningar
1 Sirenen drar kraft av utomvärdsliga energier och går sedan bärsärk av 
blodtörst. [Återhämtar 1T6 Utmattning. Nästa runda får hon bara göra 
Kraftfulla anfall , och bara Kontring  som försvarsmanöver]. 
2 Sirenen omgärdas av skuggor och teleporterar ett Kort avstånd. [Hon 
lämnar striden, och kan nästa runda uppenbara sig var hon vill, även 
öppna nya strider, och får +1T6 på sin attack]. 
3 Sirenen kastar sig över anfallaren och greppar denne för att bitas. 
[Anfallaren Faller].
4 Sirenen slungas bakåt av kraften i angreppet. [+2 Utmattning. 
Tillbakaknuffning]. 
5 Anfallet sargar sirenen som klöser vilt omkring sig [+2 Utmattning. 
Angriparen får Rustningsskada i slumpmässigt träffområde.]
6 Sirenens ben eller fenor skadas och hon slås omkull. [+2 Utmattning. 
Faller.]
7 Ett flertal av sirenens huggtänder slås ut. [+3 Utmattning. Skada från 
Bett minskas med 1T6. Om detta resultat reducerar skadan till 0 kan 
sirenen inte längre bitas.]
8 En arm krossas eller huggs av; detta tycks inte bekomma sirenen 
nämnvärt. [+4 Utmattning. Sirenens klor förlorar egenskapen Snabb. 
Kapas båda armarna får sirenen inte längre göra kloattacker.]
9 Träffen splittrar, sargar eller klyver sirenens huvud och sätter tillfälligt 
hennes sinnen ur spel. [+5 Utmattning. Omtöcknad.]
10 Sirenens hjärta skadas, och hennes kött börjar upplösas när magin 
som upprätthåller henne dissiperar. [+3 Utmattning per runda.] 
11+ En kritisk energipunkt slits sönder, sirenens kropp kollapsar i 
damm och skugga, och hennes själ återvänder till Drömmarnas framtid. 
Även en bloddroppe gör havet större.
 –Psamathe, Navare-prästinna i Garandor

--- Page 20 ---
20
SkugglandetÄventyrsuppslag
Den försvunne sjömannen
Barnen till en sjömansänka rövas bort om natten ett efter 
ett. Förövaren är deras far, en sjöman som trotts vara 
drunknad men tagits om hand av Havsdjupens moder, 
och nu kommer för att hämta sin familj. Sist kommer 
han efter sin hustru. Rollpersonerna kan spela flera 
roller i den här härvan. De kan helt sonika få uppdraget 
att finna och återbörda barnen, eller att skydda de 
kvarvarande, eller så kan de helt enkelt vara vänner till 
änkan och hennes familj. Vad gör de när de får reda på 
vem förövaren är? Kanske beger de sig till Pärlemorhovet 
själva för att köpslå om sjömannens frihet?
Den hemsökte prästen
I en mindre kuststad anlitas rollpersonerna som livvakter 
åt en skärrad präst som av någon anledning räds 
marelden som vid den här tiden på året snart lyser som 
starkast utanför stadens stränder. Hans farhågor verkar 
befogade då stadsbor börjar försvinna om nätterna och 
senare spolas iland som lemlästade lik på stränderna. 
Sanningen är den att prästen tidigare har dömt en man 
i staden till döden och låtit bränna honom på bål för 
att ha gett sig i lag med Malgoarhs tjänare. Det är inte 
helt osant, då mannen var älskare åt Morvleydh, en av 
Pärlemorhovets menader. Morvleydh har nu kommit till 
staden med marelden och skickar sina tolv morgider om 
nätterna att hitta prästen och terrorisera stadsborna som 
hämnd för sin älskares död. Om rollpersonerna försöker 
gömma undan eller evakuera prästen är Morvleydh redo 
att ta till brutala metoder för att locka fram honom. 
Det är upp till rollpersonerna att antingen besegra eller 
driva bort skuggvarelserna, eller ge dem vad de vill ha, 
beroende på vad samvetet påbjuder. 
En gåva åt havsdjupen
Sällskapet i Gordrion har länge känt till Pärlemorhovet, 
och räknar med att förr eller senare komma på kant 
med Skugglandets invånare. Eftersom Pärlemorhovet 
tycks åtnjuta större makt på haven än Sällskapet själva 
gör, är detta mycket oroande – farlederna till Sällskapets 
isolerade maktbas i Gordrion måste till varje pris hållas 
fria. Man har försökt få kontakt med Havsdjupens moder 
genom att kasta ”budbärare” överbord långt ute till havs. 
Dessa är givetvis överflödiga, oftast fysiskt handikappade, 
gästarbetare från Gordrion. Sällskapet hoppas att någon 
av dessa ska tas hand om av Havdjupens moder och 
kunna framföra ett erbjudande om samarbete, eller 
en icke­angreppspakt. I värsta fall blir budbärarna bara 
människooffer till ännu en mörk gudom…Havsdjupens moder är sannolikt tämligen ointresserad 
av cirefalierna, emellertid, då hon bara bryr sig om saker 
som direkt rör haven (och möjligtvis Dimmornas herre). 
Detta är förstås inget som gått Sällskapet förbi, så de 
söker med ljus och lykta efter något som Havsdjupens 
moder kan tänkas åtrå, något som kan få henne att gå 
med på deras förslag. Här kommer rollpersonerna in i 
bilden.
Vezikoz expedition
Dödsgasten Vezikoz (se Vandöda & nekromanti, sida 
34) har stulit Nimrods pärla, och ämnar nu med sitt 
skepp bemannat av kultister och vandöda segla till 
Skugglandshavet i syfte att kartlägga det och utforska dess 
hemligheter. Vezikoz är väl medveten om att Skugglandet 
inte lätt låter sig kartläggas, men är en mäktig magiker 
och tänker inte låta sådana petitesser stoppa honom. 
Detta kommer dock bli hans farligaste resa hittills och 
han behöver fler skepp och mer manskap. 
Rollpersonerna kan vara medlemmar i Vezikoz nekrokult, 
bli värvade till hans flotta eller tvångstrekryterade med 
skepp och allt när Vezikoz fartyg helt enkelt anfaller 
och erövrar det rollpersonerna befinner sig på. Vezikoz 
expedition kommer sedan råka på båda inre och yttre 
svårigheter – kultister och nyrekryter börjar svikta i 
sin lojalitet när riskerna blir för stora, djupt inne i 
Skugglandsdimman, och när Vezikoz upptäcker allt för 
mycket av Havsdjupens moders hemligheter skickar 
hon sirenerna att infiltrera hans sällskaps drömmar och 
så split och fasa. Om inget annat hjälper anfaller hon 
skeppen med vidunder vid världens rand. Och Nimrod 
av Kao är knappast uträknad; även om Vezikoz tillfälligt 
lyckades förpassa honom till dödsriket där han hörde 
hemma kommer han snart vända tillbaka i syfte att återta 
sin magiska pärla och utkräva blodig och bitter hämnd. 
I allt detta måste rollpersonerna både kämpa för sin 
överlevnad och välja sida – hjälper de Vezikoz, i hopp om 
att återvända helskinnade till Mundana? Eller överger de 
hans expedition, och ger sig i lag med Pärlemorhovet? 
Om det vill sig riktigt illa slutar allt med rollpersonerna 
strandade på en flotte, planlöst drivande bland svävande 
isberg.
Havets vidder, böljor, vågor
än de vilar, än de hotar med kvav.
Djupt i mörkret ruvar plågor
Navare fräls oss från en tidig grav!
 –En sjömans ristning på en offergåvaDet var många år sen nu, men jag minns klart och tydligt när gamle Sebestid drog upp sina nät och fann sig 
stirrade in ett sällsamt fagert anlete inramat av sjögrönt hår. Sebestid stod som förhäxad, men Garvel, hans äldste, 
var raskt framme och kapade linorna och ögonblicket därefter var hela fångsten på väg ned i djupet igen. Somliga 
säger att Sebestid hade tur den dagen, men jag vet inte jag. En lös tamp snodde sig nämligen på något förunderligt 
sätt om Garvel och han slets med ned i djupen innan han ens hunnit skrika. Sebestid hämtade sig aldrig riktigt 
från händelsen, men från den dagen var hans fångster alltid egendomligt rikliga.
 –Ander Fels, fiskargubbe i Rampor

