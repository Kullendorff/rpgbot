Source: arvtagaren.pdf
--- Page 1 ---
Text: Petter Nallo
Illustrationer: Olof NilssonArvtagaren
Ett äventyr till Eon
En historia om en mäktig släkts korrupta förflutna, en arvtagare, en förrymd slav och ett säll -
skap prisjägare som lockas av en stor summa blodspengar. En mångbottnad historia där inget 
från början är som det verkar och där de moraliska besluten blir många. 

--- Page 2 ---
2
ArvtagarenArvtagaren
Beskrivning
Den åldrade familjepatriarken Otellus Hazan av släkten 
Arcadis har under hela sitt liv spelat ett högt politiskt spel 
gentemot sina konkurrenter. Men nu på ålderns höst tog 
hans tur slut och han fanns skyldig till högförräderi för 
att ha undanhållit provinsen och provinsherren ofantliga 
summor pengar. Straffet blev döden i tre led: han själv, 
hans avkomma, syskon och föräldrar. Otellus har dock 
inte mycket mer än förakt för sina syskon och äldre barn. 
Endast den yngste sonen Alexius är han mycket fäst vid. I 
sista stund lyckas han skicka iväg Alexius med tirakslaven 
Tamba. Tiraken Tamba är nu på flykt med en börs fylld 
med guld och en bortskämd sjuåring som inte alls 
förstår varför de måste fly. Samtidigt så har fienderna till 
familjen anlitat prisjägargruppen Lärkorna för att hitta 
Alexius och föra tillbaka honom till magistraten så att 
han kan avrättas.Tips till spelledaren
Det här scenariot bygger till stor del på att de först ser 
tiraken som den onde som har kidnappat barnet för att 
sedan förstå hur historien hänger ihop mer och mer. Att 
de har full kännedom om varför Alexius och Tamba är 
på flykt tar bort lite av vändningarna i intrigen.
Scenariot kan med fördel utspela sig mitt i den heta 
sommaren på landsbygden där slavar och daglönare sliter 
på fälten. Ryktet om tiraken sprider sig bland folket och 
om dessa får tag på denne blir det snabbt lynchstämning.
När lärkorna introduceras låt de först hantera det 
diplomatiskt om det är möjligt. De har ingen lust till 
mer blodspillan än vanligt men är inte heller sådana som 
viker från ett uppdrag. Rollpersonerna kan med fördel 
känna igen sig i dem. Det skulle kunna vara dem om 
ett antal år i framtiden. Ge dem således gärna liknande 
beteende och stil.
Provinsen Rankun ligger i de centrala delarna av kejsardömet. Här är fälten bördiga och kyrkan är stark. Folket 
är inskränkta och tiraker ses vanligen som primitiva bestar som bäst hålls som slavar i gruvorna eller slås ihjäl 
på en gladiatorarena. När det sprids ett rykte om hur en mänsklig pojke blivit kidnappad av en tirak kommer 
det bli en hätsk lynchstämning och folk se det som sin plikt att befria gossebarnet. 

--- Page 3 ---
3
Arvtagaren
Äventyret
En sommardag i Rankun
Den odlade marken breder ut sig så långt ögat når. 
Gyllene sädesfält på låglanden där slavar och daglönare 
jobbar med att ta in skörden och uppe på kullarna vallas 
fåren av unga herdar. Byar, borgar, kyrktorn, vägkors, 
kapell och ruiner finner man varstans och här och där 
små skogsdungar. I en av dessa befinner sig tirakslaven 
Tamba och den sjuårige ädlingen Alexius.
Ingångar till äventyret
Värdshusprat : På en resa stöter rollpersonerna på en 
äldre tirak som fångar fisk vid ett vattendrag. När han 
ser rollpersonerna försvinner han in i skogen. Senare 
när rollpersonerna fyller sina bukar på ett värdshus hör 
de hur folk pratar om att en liten pojke från en fin familj 
ska ha blivit tagen som gisslan av en tirakslav som sedan 
flydde iväg med honom. Familjen ska tydligen ha utfäst 
en stor belöning på tirakens huvud.
Elden i skogen : När rollpersonerna reser genom 
landsbygden och ska slå läger för natten så ser de en 
eld som brinner ute i skogen. Långt från de vanliga 
lägerplatserna. Där befinner sig Tamba och pojken 
Alexius.
Den stulna hästen : En av rollpersonernas häst har blivit 
stulen. Kanske hade han släppt den på bete eller för att 
dricka men nu syns den inte till. Tamba har tagit hästen 
för att han och Alexius ska kunna röra sig snabbare. Han 
reser helst nattetid då folk inte kan se honom och där 
han har hjälp av sin mörkersyn.
Tiraken & pojken
Tamba 
[Lojal och Desperat]
En äldre, kutryggig, tirak med kortklippt hår och klädd i 
en enkel brungrå tunika med hosor. Man ser fortfarande 
ett vitt ärr efter ett brännmärke på kinden som visar att 
han är en slav. Han var i sin ungdom något av ett råskinn 
men blivit lugnare på äldre år och hade ansvaret att se 
över så att slavarna som utförde grovarbetet skötte sig till dess att han blev Alexius livvakt och mentor. Då han 
har varit en nära tjänare till sin forna herre Otellus och 
vistats i de fina miljöerna pratar han jargiska flytande 
och högre jargiska med en lättare brytning. Likaså 
är han väl införstådd i seder och bruk och uppför sig 
mycket belevat. Han har en stridsyxa  i sin packning som 
han snabbt kan komma åt, en lång dolk  i bältet samt en 
börs med guldmynt  (värda 400 silver) och Otellus Hazans 
signetring . Han är misstänksam mot alla då han vet att 
han är jagad och att de är ute för att döda Alexius vilken 
han svurit att skydda med sitt liv. Samtidigt vet han inte 
vad han ska ta sig till. Var ska han ta pojken som är 
jagad?
Alexius 
[Hemlängtan och Nyfiken]
En liten tanig pojke med mörkt hår och stora blå ögon. 
Han talar på ett sätt som direkt avslöjar att han är från 
en högre samhällsklass. Han är iklädd en enkelt tunika 
och han kliar sig ständig då han är ovan den grova typen 
av tyg. Alexius växlar starkt i sina känslor. Han är rädd 
och längtar hem innerst inne men försöker vara modig. 
Tamba har inte haft hjärta att berätta att hela hans familj 
blivit avrättad men sagt att de måste lämna deras gods 
ett tag. Alexius gråter ibland och vill att Tamba ska ta 
honom hem. I sin ägo har han en bok med helgonberättelser 
och en flöjt som Tamba täljt åt honom.
I lägret så halstrar Tamba fisk över en öppen eld så att 
han ska kunna mata den hungrige Alexius. Det ligger 
en ryggsäck med sovfällar, några kärl och ett vattenskinn 
mot ett träd.
Blir de påkomna där så kommer Tamba inte låta 
någon komma nära pojken och förklara att han har en 
smittsam sjukdom (som inte drabbar tiraker) och de ska 
till en medikus i norr. Det krävs inte ett högt slag mot 
Genomskåda för att förstå att något inte står rätt till. 
Bemöts han aggressivt kommer han säga till pojken att 
springa och dra stridsyxan. Om man lyckas lugna honom 
och prata med honom och han får ett gott intryck av 
rollpersonerna kan han berätta sanningen. Att Alexius 
kommer bli avrättad och att han försöker rädda honom 
undan detta.
Tamba Alexius

--- Page 4 ---
4
ArvtagarenDramakrokar
• Tamba kommer bedja rollpersonerna om nåd och 
förklara att Alexius har ett pris på sitt huvud. Folk är 
redan nu ute och letar efter honom.
• Alexius får ett utbrott om någon kommer skada tiraken 
då detta är den enda trygga person han har kvar runt sig.
• Alexius tyr sig till en av rollpersonerna och söker tröst 
hos denna.
• Om de riskeras att upptäckas och Tamba litar på 
rollpersonerna så ber han dessa föra pojken i säkerhet 
och leder förföljare på villovägar genom att offra sitt liv. 
• Alexius förstår att hans familj är död och gråter tyst 
och länge och tycks otröstlig.
• Tamba berättar att Otellus Hazan hade en älskarinna 
vid namn Pavana som nu lever i den lilla staden Karun 
i sydvästra Sardan. Otellus brukade skicka brev i 
hemlighet till henne. Skulle de kunna lämna Alexius hos 
henne skulle han kanske vara trygg.
• Om rollpersonerna släpper iväg Tamba och Alexius 
så kommer de möta Lärkorna som har Tamba i kedjor 
och Alexius rider på en av deras hästar. Tamba kommer 
bedja till rollpersonerna.
Dramakrokar under färden
Oavsett rollpersonernas agerande följer här förslag på 
händelser som kan ske under äventyret.
• Från en närbelägen by samlas folk för att leta reda på 
tiraken och rädda pojken. De överger fälten och beväpnar 
sig med diverse redskap och börjar gå skallgång. Dessa 
ser tiraker som monster och inget mer.
• Rollpersonerna får höra av en resenär att Alexius har 
ett högt pris på sitt huvud och att han ska straffas för sin 
faders brott.
• En grupp godhjärtade bönder erbjuder rollpersonerna 
(samt tiraken och pojken) att åka med i deras vagn 
gömda i höet.
• En arbetare berättar att en grupp prisjägare som 
kallade sig för Lärkorna är i trakten och letar efter 
tiraken och pojken.
• Om rollpersonerna tar pojken till magistraten försöker 
en gammal man övertyga dem om att låta honom leva.
• Rollpersonerna ser lärkorna i fjärran. De pratar med 
folk eller spårar.Älskarinnan
Otellus Hazan hade tidigare en konkubin som han var 
mycket fäst vid. Han släppte henne fri och hon lever nu 
i den lilla staden Karun i sydvästra Sardan. Hon är nu i 
fyrtioårsåldern och lever ett gott liv på pengarna hon fick 
för sina tjänster och har tillverkat tennsmycken för att få 
in extra pengar. Hon har aldrig träffat Alexius men kan 
tänka sig ta hand om honom.
Möjliga slut på äventyret
Rollpersonerna lämnar in Alexius: De för Alexius till 
magistraten och denne skänker dem belöningen på 1400 
silver.  Då Alexius är av en såpass ung ålder så avrättas 
han i avskildhet medelst ett bedövande gift för att 
minska hans lidande (magistraten är inte helt hjärtlös). 
Därefter kapas hans huvud av och sätts invid huvudet av 
sina släktingar.
Lärkorna får tag på Alexius: Antingen så gör de ett avtal 
med rollpersonerna eller så tar de bara honom. De för 
honom till magistraten och delar sedan på pengarna.
Rollpersonerna tar hand om Alexius: Och för bort 
honom från deras fiender. De måste hitta ett nytt hem åt 
honom. Det kommer ta ett tag för honom att anpassa sig 
men han är fortfarande ett barn och kan mycket väl växa 
upp utan att minnas sin härkomst.
Rollpersonerna eskorterar Alexius till älskarinnan: Med 
eller utan Tamba så eskorterar rollpersonerna Alexius till 
älskarinnan. Hon kommer vara mycket förvånade över 
deras ankomst men lovar att ta hand om och skydda 
barnet. 


--- Page 5 ---
5
Arvtagaren
Lärkorna
Eretik Vargbane
[Ansvarsfull, Tycker om dvärgar]
Ledaren för lärkorna. En storväxt man med en lika 
storväxt buk. Han har en bullrande röst när han är glad 
men kan snabbt bli fokuserad och sammanbiten när det 
är allvar. Har många gånger samarbetat med dvärgar och 
är mycket införstådd i deras kultur och beter sig alltid 
mycket korrekt gentemot dessa.
Regelmässigt : Använd mallen för Mästerlig krigare  i 
regelboken.  5T6 i Taktik, Lagkunskap och Krigföring.
Utrustning : Bredsvärd, Riddarsköld, Bredyxa. 
Ringbrynja, 121 Silver, en karta över Jargien, lista med 
värdshus uppskrivna och betygsatta mellan 1-5. Häst.
Krämpa : Onda knän och blir extremt andfådd. Båda 
har att göra med hans övervikt. 
Berättar historierna om : Knivkastartävlingen i Daval, 
Striden mot mûhadinerna, Besöket i dvärgfästet,  När Paetus 
söp omkull en Tirak och stal dennes kläder.Sabina Erövraren
[Diplomatisk, Tycker att dagens ungdom är ohyfsad]
Erövraren är ett namn hon fått för att ha löst många 
kniviga situationer via sin diplomatiska och sociala 
förmåga. Hon har till och med fått en belägrad borg att 
öppna portarna för att undvika mer blodspillan. Hon är 
en kort kvinna med alldagligt utseende, håret hålls kort 
så det är ur vägen, men ögonen som är djupblå är mycket 
skarpa och intelligenta.
Regelmässigt : Använd mallen för Skicklig krigare  i 
regelboken. Hon har 5T6+2 i Charm, Genomskåda, 
Lagkunskap och Argumentera och 4T6 i övriga relevanta 
sociala färdigheter.
Utrustning : Stridssvärd, Stor rundsköld. Ringbrynja. 
Smärtstillande örter, 80 silver. Ståtlig häst. Brev som ska 
levereras till sin familj om hon dödas.
Krämpa : Stela leder och hon dricker alltid smärtstillande 
dekokter för att inte ha ont.
Berättar historierna om : När de smugglade ut en fånge mitt 
framför fiendens ögon, Tiden bland Kamorianerna, När Eretik 
bröt nacken av en sabeltandad tiger, När Paetus söp omkull en 
Tirak och stal dennes kläder.
Eretik SabinaPrisjägarna
Lärkorna är en grupp på fyra erfarna prisjägare och 
detta äventyrs primära antagonister. Många av dem 
har tjänstgjort inom armén. De har alla börjat bli till 
åren och tillsammans varit ute på allehanda äventyr. 
Nuförtiden så tar de enklare uppdrag såsom att hämta 
in förrymda slavar, föra fångar mellan provinserna och 
kräva in pengar för uppdragsgivare. Egentligen har de 
nog med pengar att slå sig till ro men vägarna är deras 
hem. De är kanske inte så snabba, starka och vitala 
som de var innan men deras erfarenhet, taktiska sinne 
och kontaktnät gör att de är mycket effektiva. Likaså 
är de skickliga diplomater och många gånger lyckas de 
övertyga de som inhyser förrymda slavar att släppa dem, 
fiender att ge upp och andra att bara titta bort.
Deras symbol är en lärka som sitter på ett mynt.
Tips till spelledaren
Alla är de till åren och har sina krämpor så spela 
om detta. Det är något som de pratar om ofta 
och märks även när man umgås med dem. De är 
också extremt samspelta, de gör inget förhastat, och 
retirerar hellre från en farlig strid och återkommer 
senare. Vanligen försöker de lösa det hela fredligt 
innan de ens startar en strid.

--- Page 6 ---
6
ArvtagarenMauzon Hästherre
[Allvarsam, Gör allt för sina vänner]
Är av zhaniskt ursprung och tillhörde en stam i Tarkas. 
Slöt sig samman med lärkorna och bevisade snart sin 
skicklighet från hästryggen. Han klarar inte av mer än 
några veckor på en och samma plats och är alltid den 
som först vill iväg på fortsatta äventyr. Sägs ha mer än 10 
oäkta barn och ser fortfarande mycket bra ut. 
Regelmässigt : Använd mallen för Mästerlig krigare  i 
regelboken. Har 4T6+2 i Charm och 5T6+2 i Rida.  
Utrustning : Stridsspjut, Stridsbåge, Kroksabel och bär 
en Rinbbrynja med en lädertabard.
Krämpa : Världens minsta blåsa och måste lätta på 
trycket flera gånger per natt.
Berättar historierna om : När han såg en drake i Tarkas, 
Då Sabina fick en adelsman att svimma, När Lärkorna 
ensamma stormade borgen i Drunok. När Paetus fick för sig 
att en häst kunde prata, När Paetus söp omkull en Tirak och 
stal dennes kläder.
 
 
 
Andra sätt att använda Lärkorna 
Efterlysta rollpersoner : De tar sig an att leta upp och 
fånga in rollpersoner som har ett pris på sitt huvud.
Jagar samma byte : Rollpersonerna och Lärkorna är 
ute efter samma mål och kan bli tillfälliga allierade 
eller antagonister.
Berättar historier på värdshus : De kan placeras 
i historien genom att bara sitta på ett värdshus och 
berätta äventyrliga historier. Kanske kan de leda in 
rollpersonerna på något nytt äventyr.Kunskap om äventyrsplats : Lärkorna har varit 
på en plats som rollpersonerna måste komma till. 
Rollpersonerna måste antingen få dem att berätta var 
platsen är eller anlita dem som vägvisare.
Kontakt, mentor, vän eller familj : En rollperson som 
har fått en bakgrund, vän, kontakt eller liknande efter 
slagen på händelsetabellerna skulle kunna ta en av 
Lärkorna om det passar in på beskrivningen.Paetus Stålstrupe
[Dricker gärna och mycket, Är inte det rädd för att dö]
Den före detta spejaren och skojaren Paetus är nu 
extremt närsynt och skumögd. Ofta kisar han för att få 
syn på saker strax inpå honom. Men så var det inte i hans 
glans dagar. Då var han en smidig spejare som tog sig in 
överallt och han var fruktad med en båge i sina händer. 
Paetus är en cynisk och ironisk person ofta skämtar om 
sin dåliga syn (”Ingen fara, jag håller koll på dem”, ”Han 
SER opålitlig ut” osv”) men har ett varmt hjärta där inne 
och är plågad över att se så dåligt. Han är ökänd för den 
mängd alkohol han klarar av att dricka.
Regelmässigt : Använd mallen för Duglig krigare  i 
regelboken. Har 6T6 i färdigheten Supa. Har 2T6 i 
färdigheten Båge på grund av sin syn.
Utrustning : Stridsspjut, Bredyxa, Stridsbåge (av rent 
nostalgiska skäl). Rustning av härdat läder.
Krämpa : Synen som är på väg att försvinna helt.
Berättar historierna om : När han träffade en mörkerhund 
i ögat på mer än 100 meters håll, När han sköt tio pilar i ett 
fallet träd i tron om att det var en tungt rustad fiende. Då de 
snöade in i bergspasset i två månader, När han söp omkull en 
Tirak och stal dennes kläder.Mauzon Paetus


