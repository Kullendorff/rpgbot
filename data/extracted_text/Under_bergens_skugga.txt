Source: Under_bergens_skugga.pdf
--- Page 1 ---
 Formgivning
 Petter Nallo ”Bläppe, bläppe blåbärsfjäll ” FörF attare
 Petter Nallo ”Själv har jag varit full på olika platser”
 illustrationer
 Olof Nilsson ”När jag växte upp på det tidiga 70-talet så...”Under bergens skugga
Ett äventyr till EON

--- Page 2 ---
2
Under bergens 
skuggaIntroduktion
En hemsökt by
I gruvbyn Ralorn invid Jargiens norra gräns sker underliga 
ting. Vädret har blivit förvridet, markerna smittade och de 
döda tycks inte finna någon frid. Folket i trakten viskar 
om att en av Malgoarhs styggelser hemsöker trakten. 
Samhället är avskuret från de sydliga delarna av riket och 
isolerat under de nordliga bergens skuggor.
Vad som har hänt
Gruvbyn Ralorn var en gång en viktig ort i provinsen 
Sardan. Järnrik malm bröts från de nordliga bergen, 
för att sedan bearbetas och gjutas till tackor i väldiga 
masugnar. Efter år av inre stridigheter och politiska 
maktspel stannade produktionen. De tirakiska slavarna 
som användes i gruvbrytningen sändes till en annan ort 
och guvernören fick sitt tillstånd indraget. Allt sades ha 
att göra med en familjefejd mellan de mäktiga jargiska 
släkterna och byn Ralorn och gruvbrytningen var bara ett 
olyckligt offer i maktkampen.
Byns befolkning minskade då huvudnäringen avstannade. 
De flesta flyttade söderut. Åren gick och de kvarvarande 
byborna försörjde sig på jord- och skogsbruk tills dess 
en ny guvernör och dennes följe anlände. Guvernören 
hade via kontakter inom kyrkan i Tibara fått de rätta 
dokumenten att starta upp gruvbrytningen igen. 
Guvernören tog sitt högsäte i borgen och med en liten 
grupp arbetare har han nu börjat prospektera gruvorna 
och förbereda inför nästa år då en stor arbetsstyrka med 
slavar, smeder och vakter ska anlända och på allvar starta 
verksamheten.
Guvernörens högra hand, präst och tilllika rådgivare 
Herynios hade dock ett annat syfte med sin vistelse i denna 
avlägsna trakt. Som en hemlig medlen av inkvisitionen 
har han studerat Malgoarhs många skepnader. Under 
hans lärlingstid i Tibaras förbjudna bibliotek pusslade han 
ihop myter och legender och jämförde dessa med officiell 
dokumentation från tempelriddare och inkvisitorer. Där 
fann han återkommande berättelser om ett väsen som 
uppenbarat sig över hela det jargiska kejsardömet, men 
främst i provinsen Sardan. Dessa berättelser sträcker sig 
århundraden tillbaka i tiden. Historierna om väsendet 
var alla fruktansvärda. Sagor om en demonisk styggelse, 
en brud av Malgoarh, som vandrade över Jargiens mark, 
dränkt i blod och omgiven av skuggor. Enligt sägnerna 
slukade väsendet själar från spädbarn, sjuka, gamla och 
döende soldater på slagfält. Det kunde försvinna och inte 
ses till på decennier för att sedan uppenbara sig igen på 
en annan ort.Herynios spårade väsendets ursprung till en 
kvinnlig Daakpräst som fylld av maktbegär åkallade 
mörkret i kapellet i Ralorn för mer än 400 år sedan. 
Tempelriddarordern Arvorns hammare försökte stoppa 
henne men de var för sent ute – de fördrev henne 
men lyckades inte tillintetgöra henne. Väl i Ralorn har 
Herynios nu som mål att stoppa detta väsen en gång för 
alla och har genom sina studier lyckats få reda på dess 
sanna namn, vilket är alla demoners största svaghet.
Han har kopplat detta namn till en ritual bunden vid 
en helgad cirkel i borgens källare – ritualen förbränner 
demonens krafter så att den långsamt utplånas. Till den 
helgade cirkeln i källaren har han även skapat en barriär 
som förhindrar demonen att ta sig in i borgen. Vad 
Herynios dock inte vet är att demonen lockats till byn 
och demonens närvaro är allt annat är problemfri. För att 
överleva när dess kraft slits från den är den tvungen att 
sluka själar i allt snabbare takt för att överleva. Demonen 
kan således återfå kraften på detta sätt och förhindra att 
den blir tillintetgjord om den fortsätter döda tillräckligt 
många människor.
Demonen
Demonen bar en gång namnet Passara. Hon var 
en Daakpräst i Ralorn svuren till profeten Udar. 
Berättelserna om Malgoarhs och dennes många skepnader 
fascinerade henne. Och hon började tvivla på de skrifter 
som Daakkyrkan och Aboraten förkunnade som sanna. 
Det fanns något mer under allt detta. Något som de inte 
berättade om profeterna, syftet med klockpelarna och 
varför vissa av de heliga riterna förvarades inlåsta i valv 
av järn. Hon sträckte ut sin vilja och omfamnade mörkret 
och ett demoniskt väsen fött ur Malgoarhs sköte slog rot i 
henne. Tempelriddarna från Arvorns Hammare störtade 
in i kapellet där hon utfört sin ritual och hon flydde 
innan den var slutförd – med konsekvensen att hon blev 
ett halvt och sargat väsen som lever bortom döden och 
måste sluka själar för att hålla sig vid liv.
Enligt sagorna kan man se demonen då hon står böjd 
över ett spädbarns vagga, morgonen därefter är barnet 
dött. Likaså kan man se demonen vandra på slagfälten 
i skymningen och lapa blodet från de som är allvarligt 
sårade. Demonen bär en kvinnas skepnad men är 
förvriden och klädd i skuggor, hennes mörka prästskrud 
dryper av fukt och blod från de vars själar hon slukat.

--- Page 3 ---
3
Under bergens 
skugga
Byn Ralorn har ett mörkt förflutet och nu, 
400 år efter det att en pakt slöts återvänder 
demonen till sitt ursprung. 

--- Page 4 ---
4
Under bergens 
skuggaDet finns en sanning i dessa legender. Demonen vandrar 
över kejsardömet men håller sig runt Sardan. Hon har 
förmågan att känna då en själ är redo att lämna kroppen 
och tar sig då till denna plats. Där manifesterar den sig, 
fångar in själen, tar dess energi och försvinner sedan. 
Demonen har blivit påverkad av Herynios heliga rit och 
känner hur hennes kraft rinner bort. Själarna som slits 
från hennes kropp försvinner eller tar över de dödas 
kroppar i området och för varje själ som förloras så 
försvagas hon. För att ta igen kraften så måste demonen 
sluka själar i allt större utsträckning för att överleva. 
Hon söker sig till offer som är ensamma och oskyddade 
och håller sig till byns utkanter till att börja med. Om 
demonen känner att någon kommer att dö så har den 
svårt att motstå frestelsen att sluka dennes själ och kan 
således lätt lockas i en fälla. Demonen har nu börjat inse 
att det är inifrån borgen som ritualen har vävts men då 
hon inte kan ta sig in blir hon allt mer desperat.
De besatta
Då demonen tappar energi genom att själar slits från 
henne så frigörs även själarnas minnen och förmågor. 
Minnena är kaotiska och förvridna då de kommer från 
döende personer som i århundraden varit sammanvävda 
med demonens själ. Dessa minnen besätter de nyligt 
dödades kroppar och agerar likt de gjorde i livet. 
Dock så har deras personlighet och kunskaper vittrat 
och förvridits. Deras beteende är nu förvirrat och 
oförutsägbart. Demonen kan till viss del kontrollera dem 
då hennes själ varit sammankopplad med deras, men hon 
har svårt att exakt styra deras handlingar.Rollpersonerna
Det finns många olika sätt att blanda in rollpersonerna, 
här nedan följer några exempel men det är upp till 
spelledaren att välja det mest passande sättet just för sin 
spelargrupp.
Problemlösarna : Någon anlitar rollpersonerna för att 
ta reda på vad som händer i Ralorn. Kanske är det en 
släkting till någon som dött, en person inom kyrkan 
eller någon som vill ta reda på vad för intriger den ny a  
guvernören har för sig. 
Släktingen : En av rollpersonerna har en släkting i Ralorn 
och har begett sig iväg för att besöka denne. Han har 
antagligen tagit med sig sina kamrater som resesällskap 
eller så har de alla ärenden i byn. Kanske är de inbjudna 
till någon tillställning. Alltifrån en begravning till ett 
bröllop. Om man vill knyta rollpersonerna än mer 
samman till äventyret så kan släktingen vara en av de som 
blivit dräpta av gasten.
Slumpen : Rollpersonerna befinner sig alla i byn av någon 
anledning och får uppleva de fasor som härjar där.
Strax nedom bergen
Vildmarken
Allt utspelar sig i provinsen Sardan i nordliga jargien. 
Vildmarken är kuperad med många branta sluttningar ju 
närmare bergen man kommer. Granskog och tall växer på 
åsryggarna och i dalarna. Det finns ett rikt djurliv nära 
bergen och området är ovanligt rikt på björn. Området är 
glest befolkat, invånarna försörjer sig till största del som 
jordbrukare, jägare eller skogsarbetare. Norr om byn finns 
ett mindre arbetsläger. Det har börjat rustats upp men 
arbetet med detta har avstannat på grund av demonens 
härjningar. 
Byn Ralorn
Ralorn är ett litet samhälle vid flodens strand med 
ungefär 120 invånare. I byns mitt ligger det en ståtlig 
hall i trä och i utkanten på en kulle står en borg omgiven 
av en mur. På en höjd strax utanför byn finns ett kapell 
ägnat åt profeten Udar. Området runt byn är uppodlat 
och många har sina gårdar i närheten av fälten. Resten av byn är omgivet av tätvuxen granskog och byns västra del 
avskärs av den kraftig strömmande floden. Bakom byn 
tornar bergen upp sig när de inte är dolda i regndis.
Hallen : En stor tvåvåningsbyggnad i trä utsmyckad med 
sniderier som föreställer de fyra profeterna. Här samlas 
normalt byborna under eftermiddagarna då arbetet på 
fälten och i gruvorna är fullbordat. Det är här man löser 
tvister och överlägger om beslut. Numera är dock folket 
till största del i sina hem och hallen står allt som oftast 
öde. Rollpersonerna är välkomna att sova där, likt alla 
gäster. Mat och dryck får de köpa av invånarna.
Borgen : På en kulle i byns utkanter står borgen. En ståtlig 
byggnad som till största del är övergiven. Innanför muren 
finns det även ett stall samt en ett flertal mindre byggnader 
för tjänstefolket. Borgen är tillhållet för guvernören och 
hans soldater. Totalt finns det 12 soldater i borgen dess 
ledare är vaktkaptenen Karlomon. Det finns även ett antal 
tjänare, privatlärare för guvernörens barn och ingenjörer 
och deras arbetare som ska göra planer för den framtida 
gruvbrytningen.

--- Page 5 ---
5
Under bergens 
skugga
Den gamla borgen vittnar om en tid av storhet. Numera är den förfallen och 
stora delar är öde. Guvernör Dimradus Donato har den som sitt högsäte. 
Kapellet : På en höjd utanför byn står ett kapell tillägnat 
profeten Udar. Det är här alla mässor hållits men på 
senaste tid är det ingen som går dit. Skrik och klagande 
läten hörs inifrån byggnaden, den heliga elden har 
slocknat och allt är kyligt och dryper av fukt. Statyerna som 
föreställer de fyra profeterna är svärtade. Det var i detta 
kapell som Passara för mer än fyrahundra år sedan slöt en 
pakt med Malgoarh och blev till det demoniska väsen hon 
är idag. Platsen är fortfarande befläckad på grund av detta 
och nu när hon är nära så påverkar hon kapellet extra 
starkt. Runtom kapellet ligger en liten gravgård omgiven 
av vindpinade träd. En låg mossbeväxt stenmur markerar 
kyrkogårdens gräns. Spenderar man mer än några minuter 
i kapellet drabbas man av Nedbrytning 25 (övernaturlig). Gruvan
Om rollpersonerna tar sig upp mot gruvan så finner de en 
stor naturlig grottöppning i bergväggen vars väggar dryper 
av fukt. Invid öppningen ligger ett övergivet arbetsläger 
med ett flertal hus som nyligen blivit upprustade. Väldiga 
gjuteribyggnader står invid flodstranden. De är öde och 
kalla. Om rollpersonerna tar sig in i gruvan så finner de 
ett virrvarr av sidotunnlar och sotiga gångar vilka vinden 
blåser igenom med ett klagande läte. Det finns en risk att 
de stöter på några av de försvunna prospekterarna utsända 
av guvernören som nu ligger ihopkrupna med ansiktena 
förvridna av skräck. Det är även möjligt att några av dem 
är besatta och hemsöker gångarna.

--- Page 6 ---
6
Under bergens 
skuggaÄventyret
Upplägget
Äventyret kretsar kring personer, platser och händelser 
och det är upp till spelledaren att pussla ihop allt. Det 
förutsätter att rollpersonerna spenderar tid bland det 
”vanliga” folket då guvernören och prästen till stora delar 
är isolerade i borgen. En hel del improvisation kan krävas 
och det är en fördel om spelledaren läser igenom äventyret 
och utvecklar det ytterligare innan det spelas. Spelledaren 
bör satsa på att få fram byns utsatta läge långt uppe i norr 
inunder de väldiga bergen omgiven av vildmark.
Ankomsten
Regnoväder sveper ned från bergen och sikten minskas 
till ett tiotal meter där omgivningen sveps in i en 
regndimma. Rollpersonerna reser upp mot byn Ralorn 
efter en lerig väg, på deras västra sida flyter flodens svarta 
vatten, uppiskat av regnet. På östra sidan om vägen ligger 
skogsbrynet och mellan de väldiga stammarna vilar ett 
hotfullt mörker. Genast när man kommer till byn märker 
man att något är fel. Alla fönsterluckor är stängda. Floden 
har börjat att svämma över och täcker nu fälten på sina 
ställen. På en åker har en häst fallit ihop, korpar och 
kråkor hackar och äter på dess kropp och flyger över det 
regntyngda himlavalvet. Man kan inte se till bönderna 
någonstans. Det ryker dock från skorstenarna i husen och 
på en kulle i byns utkant tornar en mäktig borg upp sig.
Byborna
Bemötandet man får i Ralorn är inte det bästa. Byborna är 
rädda och berättar att byn är förbannad. Underliga saker 
har skett. Vädret är som förbytt, nordliga regnstormar 
får floden att svämma över. Skörden fryser sönder under 
vinterkalla nätter då stormarna ryter för att sedan övergå 
till helt vindstilla dagar. Folk har även försvunnit och en 
underlig kvinna har setts vandra i skogarna runt byn. 
Den nya guvernören som förvaltar byn ses på med mycket 
omilda ögon. Han har förbjudit byborna från att lämna 
byn men hans män tycks inte gör något för att utreda 
händelserna. Prästen Herynios predikar bara att de ska 
sätta sin tilltro till Daak och att denna fasa som plågar 
trakten snart kommer vara utplånad av Daaks ande.
Guvernören
Om rollpersonerna tar sig till borgen och visar sig 
tillhöra fint folk så blir de insläppta av trötta soldater 
som inte ser ut att ha fått mycket sömn. Guvernören 
syn på händelserna som drabbar byn är att de är ytterst 
oroväckande men att de nog snart skall vara lösta. Han 
hävdar även att byborna är allt för vidskepliga för att deras 
historier skall gå att ta på allvar. För att panik inte skall 
spridas får byborna inte lämna byn till dess att ärendet 
är utrett.Herynios
Präst Herynios anser sig vara allt för upptagen för att 
tala med rollpersonerna men om dessa är av fin börd, 
är personer inom kyrkan eller bara är väldigt enträgna så 
går han till slut med på att prata med dem. Han försäkrar 
att Daaks vilja i detta nu är vänd mot detta väsen som 
hemsöker trakten och berättar att vissa strider inte sköts 
med svärd och eld utan via de riter som Daak har välsignat 
honom med.
Händelser
Nedan följer de händelser som binder ihop äventyret. 
Även om de inte är en exakt ordning på händelserna 
så eskalerar de mot slutet. Spelledaren väljer själv vilka 
händelser han vill använda sig av och vilka nya som är 
lämpliga att skapa.
Bondens berättelse : En av bönderna berättar att han på 
åsen norr om byn såg en underlig kvinna stå och stirra 
ned mot byn alldeles under solnedgången.
Korparnas boning : En grå dag fylls skyn av svarta korpar 
som kretsar runt borgen skrikande. Deras skrän håller på 
i timmar innan de slutligen en efter en faller ned döda på 
den leriga marken.
Demonen i skogsbrynet : En av rollpersonerna skymtar 
väsendet mellan träden i skogsbrynet. Denne tycker att 
hon tittar rakt på honom eller henne och försvinner 
sedan bakom träden.
Sagan om Demonen : En åldrad kvinna berättar att 
kapellet är hemsökt och att de hela har att göra med en 
fruktansvärd händelse för århundraden sedan då ortens 
präst idkade älskog med Malgoarh själv och i kapellet 
födde hon fram en styggelse som nu hemsöker trakten.
Väsendet har vuxit upp och har kommit för att dräpa de 
som brände dess mor på bålet. Denna saga är förvrängd 
genom århundraden men innehåller spår av sanning.
Demonen försöker ta sig in : Runt borgen hörs nattetid 
väsande skrik eka genom byn. Skriken låter helt klart 
övernaturliga – det låter som flera röster är blandade i en. 
Demonen försöker bryta barriären och ta sig in i borgen 
av ren desperation. Om rollpersonerna vågar sig ut kan 
de skymta henne på avstånd. En svart kvinnlig skepnad 
som vandrar mellan träden uppe på åsen för att sedan 
försvinna. Nedanför muren till borgen brinner en lykta, 
invid den ligger lyktans bärare. Bäraren är en man med 
ansiktet förvridet av skräck, han ligger i en krampaktig 
ställning. Om rollpersonerna undersöker honom kommer 
han rosslande att vakna till. Kvida och krampa i rosslingar 
även fastän han är död. Hans kropp har blivit knuten 
till själen av ett dött spädbarn och kommer inte förstå 
något av vad som sker runt den. Kroppen som inte vill dö 
kommer att lamslå hela byn.

--- Page 7 ---
7
Under bergens 
skugga
Edar : Skogshuggaren Edar vandrar in i byn lerig och 
smutsig. Hans steg är släpande och blicken ofokuserad. 
Han vandrar upp mot borgen och bankar med sina nävar 
på porten. Han vrålar gurglande utan att forma några ord. 
Edar är dödad av gasten och numera besatt. Vakterna 
ropar åt honom från muren att försvinna. De märker 
att något är fel med honom men vågar inte anfalla då de 
inte vet om han blott är galen av händelserna i området 
eller verkligen besatt. Edar attackerar om någon kommer 
nog nära men vill helst av allt ta sig in i borgen, finna 
ritualkammaren och tillintetgöra den heliga cirkeln. 
Gydhers gård : En häst med vagn efter sig kommer 
inrusande i byn. Vagnen är fullastad med timmer men 
det sitter ingen på kuskbocken. Hästen är nästan galen 
av skräck och är mycket svår att lugna. Byborna känner 
ekipaget och att det tillhör bonden Gydher. Alla bybor 
tystnar och ser det som ett omen. Att något olycksbådande 
skett är de säkra på, men ingen av dem är beredd att 
färdas efter den mörka och gyttjiga skogsvägen till den 
ensligt belägna gården. Om rollpersonerna tar sig dit 
pekar byborna ut vägen. Gården ser ut som vanligt när de 
kommer dit men ytterdörren står öppen. Om de tar sig in 
finner de kroppen efter bonden Gydher. Kroppen rycker 
fortfarande och han tycks vara vid liv. Kväva rosslingar 
hörs från hans strupe. Vid hans sida sitter hans tolvåriga 
dotter och kapar av hans arm med en vass jaktkniv. Hans 
ena ben är redan avkapat. Dottern har blivit besatt av 
själen till en fältskär och går inte att få kontakt med. 
Hennes kropp är redan död och ansiktet är förvridet i 
skräck. Fältskären utför uppgifterna från sitt forna liv, allt 
för galen och förvirrad för att veta var han är. Gydhers 
späda fru finns även i närheten. Hennes kropp är besatt av 
själen från en trukhkrigare. I handen håller hon en vedyxa 
och vrålar på sakhra innan hon anfaller.
Döden & demonen : De flesta av byborna har samlats 
i hallen för att diskutera det som skett. Debatten är om 
man skall lämna byn och ignorera huvernörens order. 
Vissa menar på att huvernören kommer att jaga ifatt och 
döda de som försöker, andra menar att han inte kan gå 
emot hela byn. Det hela övergår till handgemäng och 
efter en kraftig knuff faller en av byborna omkull och 
krossar huvudet mot trappan. Ögonblicken uppenbarar 
sig demonen från ingenstans och den dödes kropp börjar 
rycka i kraftiga spasmer. På några sekunder bleknar 
demonen sedan bort i skuggorna. De bybor som inte 
flyr står paralyserade i skräck. Demonen blev lockad 
av mannens död och kunde inte motstå att ta till sig 
mannens själ.
Byborna försöker ge sig av : Läget i byn har blivit desperat. 
Ett flertal av byborna har lastat sina vagnar och är på väg 
att ge sig av. Vaktkapten Karlomon och hans män rider 
då ut från borgen och stoppar dem. Han beordrar dem 
att återvända till sina hem. Då bybornas ledare sätter sig 
upp mot Karlomon så drar denne vapen mot honom och 
tvingar honom under hot att stanna.Karlomon dör : Vaktkaptenen som hållit samman 
männens moral avlider då han under dagen undersöker 
vaktposteringarna som han låtit uppföra i byn. Han hör 
kvidande ljud inifrån ett hus och när han kommer in så 
manifesterar sig demonen invid honom. Demonen sliter 
hans själ i stycken och hans skrik ekar över nejden. Efter 
detta blir soldaterna nervösa och förlorar helt sin moral. 
Under natten tar hälften av dem hästar från stallet och 
rider ifrån borgen och trakten.
Liket : Från byns kyrkogård har ett lik grävt sig upp. Det 
är liket av en piga som dog i barnsäng och hon kryper 
nu efter marken med benen släpandes efter sig mot byn. 
Hon försöker tala men hennes ord är blott rosslingar. De 
kan dock få fram orden att hon letar efter sin mor som 
är försvunnen.
Nattlig flykt : En handfull bybor kommer överens om 
att fly nattetid, de packar enkla knyten och ger sig av 
ut i skogen och tar sig söderut. De kommer dock inte 
långt. Gasten som inser att den kommer att bli utan kraft 
om byborna flyr jagar upp dem och dödar dem en efter 
en. På morgonen så märker folk att bybor saknas. Mot 
eftermiddagen vandrar dock en av dem stapplande in i 
byn igen, lerig och blodig med huvudet hängandes på sida. 
Kroppen är kraftigt förvriden. ”Fly och möt samma öde, 
släpp mig fri och ni får leva” väser ett flertal skrikande 
röster från hans strupe. Detta är demonens inflytande 
som talar genom honom.
Demonen konfronterar rollpersonen : Då demonen 
märkt att hon inte kan ta sig in i borgen och de döda 
är allt för viljelösa och svaga för att kunna fungera som 
hennes tjänare så söker hon upp en lämplig tjänare som 
kan utföra hennes bud. Nämligen en av rollpersonerna. 
Denne vaknar av att demonen står i änden av dennes säng. 
Han eller hon är nästintill helt paralyserad och hör röster i 
huvudet, rösterna låter som flera personer och skriker och 
talar till honom i det undermedvetna. ”Släpp mig fri eller 
så kommer ni alla att dö” väser rösten. ”I borgen finns 
sigillet, upphäv det och ni kommer att få leva”. Demonen 
backar sedan bakåt och försvinner i skuggorna. Det kan 
hända att hon ger honom en tidsfrist, kanske fram till 
solnedgången nästföljande dag. Om rollpersonen inte 
utfört uppdraget fram till dess och fortfarande är i byns 
närhet kommer demonen att manifestera sig och slita 
själen från dennes kropp.

--- Page 8 ---
8
Under bergens 
skugga
Demonen kommer göra allt som står i hennes makt för att bryta den ritual som 
sliter sönder henne. Ytterst lite av det som en gång var Daakprästinnan återstår 
och hon drivs av sina instinkter. Men om någon skulle yttra Udars namn kan 
hon välja att spara den personens liv. 

--- Page 9 ---
9
Under bergens 
skugga
Att ta sig in i borgen : Att ta sig in i borgen är inte det 
enklaste om man inte lurar sig in eller på annat sätt 
blir inbjuden (exempelvis om man blivit god vän med 
guvernörens dotter Kiranda eller vaktkapten Karlomon). 
Om man kan förklara för guvernören att det kan vara 
något i borgen som lockar demonen så kan han gå 
med på att rollpersonerna undersöker den tillsammans 
med sina män. De hittar inget förutom att de finner att 
källardörren är låst. Herynios som har hand om nyckeln 
säger att han inrett källaren som en Daakhelgedom och 
att inga är tillåtna att beträda den.
Att fånga demonen : Om inte en av rollpersonerna är en 
demonolog eller mystiker så måste de ha hjälp av Herynios 
med detta. För att Herynios överhuvudtaget skall gå med 
på något så riskfyllt så måste de antingen hota honom 
eller få guvernören på sin sida. Han förklarar att det är 
mycket svårt att döda demonen då dess kropp är immun 
mot alla kända vapen utom de helgade. Det finns dock ett 
sätt att fånga demonen. Det är att genom en ritual skapa 
en cirkel med demonens sanna namn skrivet i mitten. 
Demonen måste dock befinna sig i cirkeln just som 
ritualen slutförs. För att få dit demonen föreslår Herynios 
att man skall döda en av de äldre byborna (Herynios är 
en mycket pragmatisk person som inte bryr sig så mycket 
om vanligt folk). Om rollpersonerna går med på det hela 
och allt går som det skall och demonen inte upptäcker att 
de och Herynios utför ritualen så kan det vara möjligt att 
demonen fångas. Det kommer då inte dröja länge innan 
den helt försvagas och tillintetgörs då inga nya själar kan 
slukas. Demonen kommer att be rollpersonerna befria 
den och erbjuda kraft och kunskap i utbyte.Spelledartips
Låt äventyret börja som ett antal mystiska händelser där 
folk säger sig ha siktat demonen. Bygg därefter upp det 
hela med den ena övernaturliga händelsen efter den 
andra. Mot slutet, eskalera det hela kraftigt och på en kort 
tidsrymd så rollpersonerna inser det kritiska i situationen. 
Om rollpersonerna vill ha mer action så kan man låta de 
döda samlas till en stor hord som stapplar in i byn och 
anfaller allt levande.
Att avsluta äventyret
Äventyret har ett flertal möjliga slut. Exakt vad som 
händer kan man dock inte veta men nedan presenteras 
de tre mest troliga sluten.
Den helgade cirkeln bryts : Rollpersonerna bryter den 
helgade cirkeln eller lyckas övertyga guvernören och hans 
män att göra det. När cirkeln är bruten uppenbarar sig 
demonen vid Herynios och slukar hans själ för att sedan 
försvinna och inte synas till igen.
Demonen fångad : Rollpersonerna har lyckats fånga 
demonen och ritualen har långsamt slitit sönder dess 
väsen. Det enda som återstår är i cirkeln är Passaras 
utmärglade kropp, insvept i sin trasiga prästklädnad. Hon 
är vid liv men fångad i ett delirium efter sina upplevelser. 
Demonens hemsökelse är över men legenderna kommer 
fortsätta att berättas i århundraden.
Flykt : Rollpersonerna väljer att fly, antingen ensamma 
eller tillsammans med en grupp bybor. Vad som händer i 
länet och med demonen efter det är upp till spelledaren.
Spelledarpersoner
Guvernör Dimradus Donato
Guvernören har en vision med sin närvaro. Om man 
han kan återupprätta gruvproduktionen till dess fulla 
kapacitet och se till att byn exporterar rikligt med 
järnmalm så kommer han och hans släkt få en stark 
kontroll över området. Då det har gott om möjligheter, 
i och med bördiga marker och metallrika berg, så skulle 
hans position inom släkten bli mycket inflytelserik.
Hans rådgivare och präst Herynios har en stor makt över 
honom men Dimradus ser främst till sin förmögenhet och 
sin ätt och Daaks vilja kommer i andra hand. Han har 
blivit övertygad om att fasan som hemsöker trakten snart 
kommer utplånas men Herynios har inte berättat att det 
är hans ritual som får demonen att agera som den gör. Blir 
läget nog desperat och Dimradus får inblick i exakt vad 
Herynios gjort så kommer han tvinga den unge prästen att 
bryta den heliga cirkeln.Naltius Donato
Guvernörens son, en rödhårig muskulös yngling med 
krigiska drag. Han är 14 år och vill bete sig som en 
vuxen men fruktar dock den övernaturliga fasan mer 
än något annat. Nattetid sitter han invid eldstaden och 
dricker rikliga mängder vin med svärdet vid sin sida och 
Daakorset om halsen. Den som talar illa om hans far 
riskerar dock att dra på sig hans vrede. Om Naltius skulle 
dö, guvernörens utsedda arvinge, kommer guvernören att 
bli galen av sorg. Herynios har ett stort inflytande över 
Naltius.

--- Page 10 ---
10
Under bergens 
skuggaKiranda Donato
Guvernörens dotter, en ung kvinna på 16 som inte 
fruktar fasan på samma sätt som sin bror utan finner den 
mer fascinerande. Om rollpersonerna talar med henne 
kan hon berätta att Herynios har ägnat sig åt allehanda 
ritualer i borgens källare. Kiranda är uttråkad, saknar 
Daval och verkar det spännande kommer hon att assistera 
rollpersonerna om hon tror att de kan stoppa demonen 
och lösa mysteriet. Exempelvis kan hon släppa in dem i 
borgen, spionera på Herynios eller leta igenom de gamla 
skrifterna i borgens lilla bibliotek och hitta passagen om 
demonens uppkomst.
Herynios Jehor
Guvernörens högra hand och tillika präst. En skarp 
ung man på 23 år som växt upp i en strikt religiös familj 
och anser att kampen mot mörkret och Malgoarhs 
många skepnader är hans yttersta uppgift. Han är en 
hemlig medlem av inkvisitionen och rapporterar alla 
former av kätteri och icke godtagbara avvikelser till sina 
överordnade. Herynios är helt övertygat att han gör rätt 
då han har utfört ritualen som suger kraft från demonen, 
men förväntade sig inte att konsekvenserna skulle bli så 
stora. Att offra bybor är dock inget som fyller honom med 
moraliska tvivel – dör väl demonen så kommer deras själar 
vara räddade. Han är mer orolig för sin position och vet 
att guvernören inte skulle ha ett gott öga till honom om 
det uppkom att kaoset i trakten är orsakat av honom. 
Om rollpersonerna kommer på honom så kommer han 
berätta om sina förehavanden men försäkra att ritualen 
snart borde nå sin höjdpunkt och att demonens kraft 
snart borde vara helt och hållet utplånad.
Herynios har meddelat sina överordnade inom kyrkan 
och inkvisitionen att han bekämpar ett demoniskt väsen – 
men han berättar att det är under kontroll och för honom 
skulle det vara en prestigeförlust att be om hjälp från dem. 
Men ju mer kaos demonen skapar desto mer besvärad blir 
han. Han vill inte bryta cirkeln och släppa demonen fri 
utan försöker hitta andra sätt att lösa det.
Karlomon
Guvernörens vaktkapten. En medelålders man som 
tjänat i legionerna. Han har fötterna på jorden och en 
stark lojalitet till guvernören och en hängiven dyrkan av 
kejsaren. Han är rättfram och försöker hjälpa folket så 
mycket som det går. Han känner sig maktlös inför det 
övernaturliga hotet och hans främsta uppgift är att skydda 
guvernören och dennes familj. Karloman räknas som en 
Mästerlig krigare . 
Soldaterna
De allt mer eskalerande makabra händelserna får 
soldaterna att bli mer och mer nervösa. Deras moral 
hänger till stor del på vaktkaptenen Karlomon som har 
mycket god relation med dem. Soldaterna bryr sig föga om 
byborna och länet de vill helst återvända till kejsardömets 
inre delar. Soldaterna är alla Skickliga krigare . Byborna 
Byborna är rädda, de har sedan barnsben hört sagorna om 
gasten och nu tycks den ha manifesterat sig för att döda 
dem alla. Vad detta beror på vet de inte. Vissa menar på 
att de har syndat, andra att häxmästare norr om bergen 
har sänt gasten på dem som straff. Byborna har inte alltför 
god syn på guvernören och tror att han har något att göra 
med det hela då han har förbjudit dem från att lämna 
byn. Ju fler personer som dör och försvinner och ju fler 
som hittas besatta desto mer börjar deras moral att bryta 
samman. I slutändan kommer de flesta att fly söderut om 
de får chansen.
De Besatta
Använd värdena för Zombien i regelboken. Anpassa 
vapen och attribut så det passar med scenariot. 
Demonen
Använd reglerna för Skicklig krigare . Demonen har 5T6 
Självkontroll och rang 25. 
Skuggsteg : Demonen kan färdas genom mörker och 
natten i ett ögonblick. Den kan teleportera sig mellan 
skuggor och dyka upp helt plötsligt. En stor del av sin tid 
existerar den i detta tillstånd av icke-varande mellan ljus 
och skugga. 
Väsen av skugg a: Inga vanliga attacker skadar demonen. 
Ett svärd eller en pil passerar genom dess kropp som om 
den vore av luft. En mäktig relik eller ett helgat vapen kan 
dock skada demonen. Blir demonen skadad så kommer 
den omedelbart försvinna in i skuggorna med ett skri. 
Känna död : Demonen känner när någon är döende eller 
just har dött. Ögonblicket då själen lämnar kroppen får 
det att vattnas i munnen på väsendet och den söker sig 
ofta dit för att sluka själen innan den hinner försvinna.
Själaslukning : Demonen kan slita själen ur en kropp. 
Demonen måste vidröra kroppen och den som blir 
vidrörd måste lyckas med ett motståndsslag Självkontroll 
mot demonens Självkontroll. Misslyckas slaget faller 
personen död ned. Demonen dricker i sig av själens kraft 
och knyter den till sin egen. Demonen kan som mest 
sluka en själ i timmen. 
Besätta de döda : Demonen kan låta en del av sitt väsen ta 
plats i de döda och väcka upp dem som vandöda (använd 
reglerna för zombier). I det försvagade tillståndet då 
demonens själar slits från dess väsen sker detta naturligt 
och utan demonens kontroll. 
Förändra omgivningen : Detta är inte så mycket en 
förmåga som ett resultat av demonens onaturliga existens 
i världen. Vädret blir opålitligt, djur blir förvildade och 
underliga magiska fenomen kan uppstå spontant. 

